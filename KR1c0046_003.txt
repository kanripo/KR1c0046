# -*- mode: mandoku-view; -*-
#+TITLE: 田間詩學
#+DATE: 2015-08-24 22:06:15.499163
#+PROPERTY: ID KR1c0046
#+PROPERTY: BASEEDITION WYG    
#+PROPERTY: JUAN 卷三
<pb:KR1c0046_WYG_003-1a>¶
欽定四庫全書¶
　田間詩學卷三¶
　　　　　　　　　　　　　桐城錢澄之撰¶
　　鄭譜略(初宣王封母弟友于宗周畿内咸林之地/是為鄭桓公今京兆鄭縣是其都也又為)¶
　　(幽王大司徒甚得周衆與東土之人問于史伯曰/王室多故余懼及焉其何所可以逃死史伯曰其)¶
　　(濟洛河潁之間乎是其子男之國虢鄶為大虢叔/恃勢鄶仲恃險君若以周難之故寄孥與賄不敢)¶
　　(不許是驕而貪必將背君君以成周之衆奉辭伐/罪無不克矣若克二邑鄢蔽補丹依疇歴華君之)¶
　　(土也桓公從之後三年幽王為犬戎所殺桓公死/之其子武公與晉文侯定平王于東都王城卒取)¶
<pb:KR1c0046_WYG_003-1b>¶
　　(史伯所云十邑之地右洛左濟前華/後河食溱洧焉今河南新鄭是也)¶
　　(愚按咸林所封之鄭曰西鄭亦曰南鄭今屬華州/無其名矣謂南鄭者以華州在鎬京之南也謂西)¶
　　(鄭者以圃鄭在其東也之爾雅云鄭有圃田註一/名原圃今在中牟管城  間穆天子傳穆王出游)¶
　　(必返西鄭鄭近都葢圻内之邑也又曰祭父自鄭/圃來謁所謂鄭父之丘是也竹書紀年晉文侯二)¶
　　(年同王子多父伐鄶克之乃居鄭父之丘名之曰/鄭是為桓公多父其桓公友字耶據譜是桓公死)¶
　　(後始為武公所取因其舊封鄭也故名曰新鄭世/紀云有熊氏之墟黄帝所都也服䖍云鄭取鄶而)¶
　　(不居其都杜預曰鄶在滎陽宻縣東北新鄭在滎/陽宛陵縣西南然則新鄭是鄶也非鄶之都也今)¶
　　(禹州之新鄭縣是也後為韓哀侯所滅韓徙都馬/故戰國䇿謂韓惠王曰鄭惠今汜水縣為東虢國)¶
<pb:KR1c0046_WYG_003-2a>¶
　　(鄭之制邑虎牢即在其郭外過虎牢即成臯矣/史伯曰前華後河華在西鄭今當云前嵩耳)¶
　　鄭一之七¶
　　(愚按王室東遷鄭為至親又有大功于周葢從周/以東者也故次于王風之後今春秋列國次序周)¶
　　(後亦次/以鄭)¶
　緇衣　序曰美武公也父子並為周司徒善于其職¶
　國人宜之故美其徳以明有國善善之功焉(朱註從/舊説以)¶
　(桓公武公相繼為周司徒善/于其職周人善之而作是詩)¶
緇衣之宜兮敝予又改為兮適子之館兮還予授子之粲兮¶
<pb:KR1c0046_WYG_003-2b>¶
　(朱註賦也毛傳闕朝緇衣諸侯與其臣服之以日/視朝者故禮通謂  服  宜説文云所安也敝與)¶
　(還皆句讀言他曰此衣若敝我當更製以賜也子指/武公也諸侯即位未踰年改元稱子館客舎  東都)¶
　(新遷武公止於客舎平王親臨視之以省其舎止之/安否也還謂見畢而駕旋也承適字而言粲粟治之)¶
　(精者飯嚴氏云既見之而歸又取米之精者而遺之/猶白  青芻之意  孔云飲食雖云小事聖人以之)¶
　(為禮伐柯王迎周公云我覯之子籩/豆有踐奉迎聖人猶願以飲食也)¶
緇衣之好兮敝予又改造兮適子之館兮還予授子之¶
粲兮(毛云好猶宜也造説文/云就也謂成就之也)¶
緇衣之蓆兮敝予又改作兮適子之館兮還予授子之¶
<pb:KR1c0046_WYG_003-3a>¶
粲兮(蓆韓詩云儲也説文云廣多也明其所贈緇衣不/止一襲也  作猶造也平王之愛武公雖用物有)¶
　(盡而寓意無窮故其/言之不一而足如此)¶
　　緇衣三章章四句(按竹書王錫司徒鄭伯命在平/王三年此時武公已除服即吉)¶
　　(不應以子稱且曰適子之館明是周初遷都時棲/止未定武公暫就客舎以居此詩之作在武公初)¶
　　(受封為伯而從王入王城/之時非為司徒之日也)¶
　　(愚按武公有功王室王體之如此上下之交可謂/孚矣故録之以為鄭風之冠及莊公代武公為卿)¶
　　(士以王之不禮遂有射王中肩之事春秋之無禮/於君未有如鄭之甚者也雖始禍在王然莊公忍)¶
　　(人也殺弟誓母豈知有王故于/緇衣之後即繼以仲子之篇)¶
<pb:KR1c0046_WYG_003-3b>¶
　將仲子　序曰刺莊公也不勝其母以害其弟弟叔¶
　失道而公弗制祭仲諫而公弗聽小不忍以致大亂¶
　焉(申培説鄭莊公欲陷弟段授以大邑/祭仲諫陽拒之大夫原其情而刺之)¶
將仲子兮無踰我里無折我樹把豈敢愛之畏我父母¶
仲可懷也父母之言亦可畏也¶
　(朱註賦也毛傳缺辭以折樹為喻猶披枝傷心之説/  呂氏云首三句  雖拒仲而意則與之如侍人僚)¶
　(柤告昭公以去季氏之謀公執戈以拒之之類拳豈/敢愛之畏我父母則于段非有所不忍也其拳  于)¶
　(叔而不得已于姜氏可知矣縱嚴氏云公未嘗有是/言也詩人代公言之若謂我  不愛段獨不畏父母)¶
<pb:KR1c0046_WYG_003-4a>¶
　(乎葢譎辭也/母連言之也)　(孔云于時其父雖亡遺言尚存故與/鄭云私懷曰懷言仲子之言可私懷)¶
　(也我廹于父母之/言不得相從也)¶
將仲子兮無踰我墻無折我樹桑豈敢愛之畏我諸兄¶
仲可懷也諸兄之言亦可畏也¶
　(毛云諸兄公族畏嚴氏云諷公/縱不愛段獨不  公族之議乎)¶
將仲子兮無踰我園無折我樹檀豈敢愛之畏人之多¶
言仲可懷也人之多言亦可畏也¶
　(把桑檀皆木之堅軔者故以比段議呂云畏我諸兄/畏人之多言特廹於宗族國人之  論非愛段也具)¶
<pb:KR1c0046_WYG_003-4b>¶
　(文見意而莊公之情得矣父郝氏云詩人因祭仲之/諫托為莊公拒諫之辭畏  母諸兄國人云者借莊)¶
　(公之口以誅其心/辭若寛而心甚險)¶
　(愚按莊公封段之時已為備段之訃祭仲屢諫一則/曰多行不義必自斃再則曰不義不暱厚將崩葢慮)¶
　(之早矣恐仲之多言以泄其謀也公知段非已之敵/也不為戎首俟其發而應之以為己之克盡兄道也)¶
　(而豈知殺弟之心千/載而下皆見之哉)¶
　　將仲子三章章八句(按左傳襄二十六年鄭伯為/衛侯如晉晉侯言衛侯之罪)¶
　　(使叔向告鄭伯子展賦將仲子兮賦詩之㫖豈非/欲䕶惜兄弟耶則此詩之作正如序説朱子目為)¶
　　(淫奔之詩夾漈/鄭氏誤之也)¶
<pb:KR1c0046_WYG_003-5a>¶
　叔于田　序曰刺莊公也叔處于京繕甲治兵以出¶
　于田國人悦而歸之(蘇氏云言莊公力能禁之而不/禁俟其亂而加之以大戮也)¶
　(郝氏云莊公縱弟遊蕩比暱羣小無賢父兄之教以/陷於大戮春秋傳所謂鄭志也詩若美段而志在諷)¶
　(公但極道其于田飲酒服/馬而公之棄其弟可知)¶
叔于田巷無居人豈無居人不如叔也洵美且仁¶
　(朱註賦也毛傳缺人嚴氏云叔豈真美且仁哉其黨/私之言猶河朔之  謂安史為聖也詩人之意謂段)¶
　(之不令而羣小相與慫恿如此必為/厲階以自禍莊公曷為不禁止也)¶
叔于狩巷無飲酒豈無飲酒不如叔也洵美且好¶
<pb:KR1c0046_WYG_003-5b>¶
　(狩者冬獵之名杜預云狩圍守也冬物畢成獲則取/之無擇也  好者獻酬欵洽情意交通之謂以其與)¶
　(衆飲酒故/見其好)¶
叔適野巷無服馬豈無服馬不如叔也洵美且武¶
　(鄭云服馬猶乘馬也武于服馬/見之罄控馳騁力能使馬之謂)¶
　(愚按祭仲謂厚將得衆叔所得之衆即此輩也大抵/飲酒馳馬無賴之徒故鄭一以兵臨京京即叛太叔)¶
　(段其兵之不足恃/莊公知之熟矣)¶
　　叔于田三章章五句(序以此篇為叔于田後篇為/大叔于田何氏謂段稱大叔)¶
　　(據左傳在封京之後號為京城大叔既受寵異之/號又有人民甲兵之衆不得出居里巷下雜民伍)¶
<pb:KR1c0046_WYG_003-6a>¶
　　(玩此詩巷無居人等語當是/未受封時事耳故但以叔稱)¶
　叔于田　序曰刺莊公也叔多才而好勇不義而得¶
　衆也(呂氏云摯鳥將撃必匿其形二詩所載段之輕/淺如此宜其為莊公之所易也詩人乃若憂其)¶
　(不能制者憂之云者兄弟之心也欲止其惡者涕泣/而道之者也易之云者仇敵之心也欲養其惡者也)¶
　(談笑而道之者也軌郝氏云玩二詩極道段材勇武/藝其繕甲治兵不  之意隱然于言外莊公逆知其)¶
　(然而有意養成/之所以不仁也)¶
叔于田乘乘馬執轡如組兩驂如舞叔在藪火烈具舉¶
襢裼暴虎獻于公所將叔無狃戒其傷女¶
<pb:KR1c0046_WYG_003-6b>¶
　(朱註賦也毛傳缺于毛云叔之從公田也/亦與之俱田也獻  公所者進之于君前)　(孔云公/凡物之)¶
　(四數皆名乘四馬為乘馬四鴈為乘鴈四矢為乘矢/  陸氏云古者庶人駕一士駕二大夫駕三諸侯駕)¶
　(四天子駕六乘馬則僭諸侯之禮矣葢亂生於車馬/衣服之間而已叔于田乘乘馬沃之大夫素衣朱襮)¶
　(此晉鄭之所由亂也轡此章言叔之善御往田時自/矜其能親代御者執  其御馬之能如此  五御之)¶
　(法四曰舞交衢謂車在交道旋應舞節也驂在内兩/馬謂之服在外兩馬謂之騑今曰兩驂者  之外又)¶
　(益一驂即騑是也云服制于衡不得如舞其言舞者/驂也  爾雅十藪  鄭有圃田言在藪在圃田也)¶
　(王制昆蟲未蟄不以火田惟冬田用火禮記疏云從/十月以後至仲春皆得火田  禮説文作膻肉膻也)¶
　(脱衣而見體也亦作亶荀子露亶是也襢乃丹縠衣/王后之展衣矣裼説文云袒也袒者衣縫解也  暴)¶
<pb:KR1c0046_WYG_003-7a>¶
　(當作□説文云/疾有所趣也)¶
叔于田乘乘黄兩服上襄兩驂雁行叔在藪火烈具揚¶
叔善射忌又良御忌抑磬控忌抑縱送忌¶
　(鄭云兩服中央夾轅者在襄通作驤説文云馬之低/昻也兩服上襄言兩服  兩驂之上其行並低並昻)¶
　(即下章所謂齊首是也驂少次服行如雁斜曲禮註/云鴈行者與之並而差退是也  此章専稱叔之善)¶
　(射良御指御者言葢叔本善射因有良御而益以濟/其善射也下二句正舉其實  毛云騁馬曰磬止馬)¶
　(曰控磬謂之磬者騁馬從禽隨其所使馬即從之曲/折如  也磬之折殺其形必曲故曰磬折控説文云)¶
　(引也馬行方速遇獸而射引而止之即止墮所制勒/也  嚴氏云縱放箭也送送箭也能縱能送則矢去)¶
<pb:KR1c0046_WYG_003-7b>¶
　(勁而有力要知磬時未嘗不控縱時即為之送不是/二事  上章徒搏第見始至之勇此章乃言其射獵)¶
　(之/實)¶
叔于田乘乘鴇兩服齊首兩驂如手叔在藪火烈具阜¶
叔馬慢忌叔發罕忌抑釋掤忌抑鬯弓忌¶
　(馬黄騂曰黄驪白雜毛曰鴇上章言黄此章言鴇葢/田馬之中有黄者又有鴇者或兩服為黄兩驂為鴇)¶
　(也相如手毛云進止如御者之手鄭云如人左右手/之  佐助也  阜本土山名言火勢高而厚也在藪)¶
　(二句雖與上同然已是田事將畢時也矢鄭云田事/已畢則其馬行遲發矢稀  掤所以覆  一作氷左)¶
　(傳公徒執氷而踞服䖍云氷櫝丸葢杜預云櫝丸是/箭筩其葢可以取飲  鬯孔云韜弓之器本作韔説)¶
<pb:KR1c0046_WYG_003-8a>¶
　(文云弓衣也葢矢韜/弓乃田事既畢之時)¶
　　大叔于田三章章十句(此詩古篇名作大叔于田/葢封京後也前章所言不)¶
　　(過與市井羣小狎邪無賴耳此稱其暴虎之勇射/御之能從之者知有段不知有公其不軌之謀已)¶
　　(兆于此矣莊公坐視不禁以成其惡而斃之故序/曰刺莊公也後世如漢文友愛諸弟雖不同于莊)¶
　　(公然至不朝賜几杖不問殺辟陽侯不問警蹕稱/制不問卒令以驕恣自敗損愛弟之名姑息之不)¶
　　(可用也如是尊陸元輔云前篇叔于田親之也此/為大叔于田  之也京城大叔之稱賜之自公今)¶
　　(從公于田稱/之重公賜也)¶
　　(愚按莊公之備叔段非一日矣而叔段于田猶自/逞其勇藝如此使公備之益深固知叔不足有為)¶
<pb:KR1c0046_WYG_003-8b>¶
　　(無怪屢辭祭仲之/請知非其敵也)¶
　清人　序曰刺文公也高克好利而不顧其君文公¶
　惡而欲逺之不能使高克將兵而禦狄於竟陳其師¶
　旅翺翔河上久而不召衆散而歸高克奔陳公子素¶
　惡高克進之不以禮文公退之不以道危國亡師之¶
　本故作是詩也(鄭云禦狄于竟/時狄侵衛也)¶
　(愚按春秋齊人殱于遂自殱也鄭師潰于河上自棄/也葢欲逐高克而棄其師以逐之也故曰鄭棄其師)¶
清人在彭駟介旁旁二矛重英河上乎翺翔¶
<pb:KR1c0046_WYG_003-9a>¶
　(朱註賦也毛傳缺清春秋隱四年公及宋公遇于清/杜預註衛邑也    在河北鄭在河南與為連界衛)¶
　(有狄患鄭禦于河上惟遣人覘清之緩急以為緩急/非高克次于清也  毛云彭衛之河上鄭之郊也)¶
　(四馬被甲所以駕車矛即車上所建之魯頌二矛與/重弓共文弓無二等祗是一弓而重  則知二矛亦)¶
　(一矛而有二所以備折壊也英矛飾也魯頌/謂之朱英曰重英者以二矛皆有英飾也)¶
清人在消駟介麃麃二矛重喬河上乎逍遙¶
　(毛云消河上地也其喬説文云高而曲也矛在車上/為五兵之最高者  製上勾故以喬名有二矛故謂)¶
　(之重/喬)¶
清人在軸駟介陶陶左旋右抽中軍作好¶
<pb:KR1c0046_WYG_003-9b>¶
　(毛云軸河上地也衛吳徳操曰毛氏以彭消軸三者/皆河上地亦足見  事孔急而清人漸退漸近于鄭)¶
　(竟也之鄭云左左人謂御者右車右也中軍謂將也/兵車  法將居鼔下故御者左  孔云鞌之戰郤克)¶
　(將中軍解張御鄭丘緩為右郤克傷于矢流血及履/未絶鼔音曰余病矣是克為將在鼔下也解張曰自)¶
　(始合而矢貫予手及肘予折以御左/輪朱殷言血染左輪是御者在左也)¶
　(愚按閟宮詩鄭箋又云兵車之法左人持弓右人持/矛中人御與此箋不合攷左傳楚許伯御樂伯攝叔)¶
　(為右以致晉師樂伯曰吾聞致師者左射以菆樂伯/在左而云左射是左人持弓也甘誓云左不攻于左)¶
　(汝不共命右不攻于右汝不共命御非其馬之正汝/不共命既云左右又别云御是御在中央也即以鞍)¶
　(之戰攷之韓厥夢子與謂己曰且辟左右故中御而/從齊侯已而左右皆斃豈非御者居中耶若御者在)¶
<pb:KR1c0046_WYG_003-10a>¶
　(左則六轡不均何以範馳驅而如甘誓得馬之正將/以中軍為尊豈必定在車之中耶將居鼓下豈鼓不)¶
　(宜在左耶解張之血染左輪焉知非射傷左手而流/血于左耶鄭又云高克日使其御者習旋車車右抽)¶
　(刃則亦未定指御者在左矣愚謂軍中凡言左者退/也故曰師左次左旋者有欲退之意抽刃者欲進而)¶
　(戰也言其或退或進皆無實/事以為軍中之容好而已)¶
　　清人三章章四句(按清在河北衛地因中牟有清/陽亭相傳故清人城鄭箋朱註)¶
　　(遂謂高克帥清邑之衆以禦諸河上夫高克成師/以出豈宜獨將一邑之衆且春秋明有與宋公遇)¶
　　(于清之文則清/在河北無疑)¶
　羔裘　序曰刺朝也言古之君子以風其朝焉(朱註/葢美)¶
<pb:KR1c0046_WYG_003-10b>¶
　(其大夫/之辭)¶
羔裘如濡洵直且侯彼其之子舎命不渝¶
　(朱註賦也毛傳缺直鄭云緇衣羔裘諸侯之朝服也/  左傳云正曲為  荀子云是謂是非謂非曰直)¶
　(侯君也鄭云君者言正其衣冠尊其瞻視儼然人望/而畏之  或云舎作去聲  嚴氏曰命者天所賦予)¶
　(于我舎則居之而安也君子/能安于命斯臨利害而不變)¶
　(愚按人之正直莊嚴者必能臨難/捐軀不變所守葢以平日卜之也)¶
羔裘豹飾孔武有力彼其之子邦之司直¶
　(毛云豹飾縁以豹皮也孔云縁以豹皮為袪袖也禮/君用純物臣下之故袖飾異皮  武指其威望有力)¶
<pb:KR1c0046_WYG_003-11a>¶
　(指其擔當司直能為國家主持/直道非徒所自守者不渝而已)¶
羔裘宴兮三英粲兮彼其之子邦之彦兮¶
　(宴温也淮南子註云三輔人以日出清濟為宴宴而温/  英裘飾范氏謂五紽五緎五總皆所以英裘是之謂)¶
　(三激承上言雖其有節操足以主張直道然涵養之深/不  不隨故見于外者有文理可觀因又美之以彦)¶
　　羔裘三章章四句(鄭厲公季年叔詹為政不朝齊/齊人討之鄭使詹往謝齊執之)¶
　　(已復歸于鄭甯母之㑹鄭太子華以洩氏孔氏子/人氏為訴管仲曰鄭有叔詹堵叔師叔三良為政)¶
　　(未可間也乃止晉公子重耳過鄭弗禮詹諫不聽/重耳反國伐鄭曰予我詹而師還詹請往晉人將)¶
　　(烹之詹曰臣願獲盡辭而死辭畢乃就烹據鼎耳/而疾號曰自今以往知忠以事君者與詹同乃弗)¶
<pb:KR1c0046_WYG_003-11b>¶
　　(殺厚為禮而歸之/鄭人以為將軍)¶
　　(愚按臨難不避舎命不渝也累建正論邦之司直/也三良同時為政所謂三英粲兮也朱註以為美)¶
　　(其大夫則非叔/詹無以當之)¶
　遵大路　序曰思君子也莊公失道君子去之國人¶
　思望焉(郝氏云君子相率而去國人追思桓武之烈/援而止之欲其不以今惡棄舊好念先徳而)¶
　(惠顧後/嗣也)¶
遵大路兮摻執子之袪兮無我惡兮不寁故也¶
　(朱註賦也毛傳缺服道容三軌曰路摻毛云擥也袪/袖口也孔云禮喪  云袂屬幅袪尺二寸則袂是袪)¶
<pb:KR1c0046_WYG_003-12a>¶
　(之本袪是袂之末之寁速也詩言我之留子幸/無見惡當念故舊  情未可倉卒寁然而去)¶
　(愚按不言其惡君而以為惡我詩之善於立言/也言故也好也不止為留賢亦所以諷其君也)¶
遵大路兮摻執子之手兮無我魗兮不寁好也¶
　(毛云魗與醜古今字謂醜惡可棄之/物  好情好也故以誼言好以情言)¶
　(愚按交道之難至于與為故與為好甚不易得不寁/者不速也言非朝夕所能速成也而忍遽然決絶乎)¶
　　遵大路二章章四句(何氏謂此詩周公卿欲留鄭/莊公也左𫝊鄭莊公朝王王)¶
　　(不禮焉周公黑肩言于王曰我周之東遷晉鄭焉/依善鄭以勸來者猶懼不蔇況不禮焉鄭不来矣)¶
　　(觀周公黑肩之語有以識/周公卿欲留莊公之意)¶
<pb:KR1c0046_WYG_003-12b>¶
　女曰鷄鳴　序曰刺不悦徳也陳古義以刺今不悦¶
　徳而好色也(朱註此詩人述賢/夫婦相警戒之辭)¶
女曰鷄鳴士日昧旦子興視夜明星有爛將翺將翔弋¶
鳬與鴈¶
　(朱註賦也毛𫝊缺宜禮鷄初鳴夫婦盥潄適父母舅/姑所為婦之道固  聞鷄鳴而起也  子興二句婦)¶
　(語也警以夙興勿甘同夢也云明星謂啟明之星有/爛謂小星已不見也  嚴氏  此夫婦相警之辭始)¶
　(婦警其夫曰鷄鳴可興矣夫曰姑俟昧旦也婦又警之/之曰子宜起而觀夜之何如葢小星已不見惟明大)¶
　(星爛然天將曉矣𩔖爾雅云鳬鴈醜其足蹼其踵企/  郭璞云鳬鴈之  脚指間有幕蹼屬相著飛則伸)¶
<pb:KR1c0046_WYG_003-13a>¶
　(其脚跟企直也將陸氏鳬鴈常以晨飛賦曰晨鳬旦至/此之謂也言天  曉則有鳬鴈翶翔將起而弋之)¶
弋言加之與子宜之宜言飲酒與子偕老琴瑟在御莫¶
不静好¶
　(此皆其婦之語内加史記所謂以弱弓㣲繳加諸鳬/鴈之上是也宜  則所謂鴈宜麥之屬是也朱註和)¶
　(其所/宜也)¶
　(愚按宜言用之得宜也古人召賓客始飲酒鳬鴈以/充豆實宜言飲酒者言宜于召賓客也士有射弋之)¶
　(伎足以自給女任中饋之事足以召賓是亦可以偕/老無外求矣而况娛情適性又有琴瑟之静好乎在)¶
　(御者謂其在所常御之處静好言時時拂徽調弦/以待其用也女之意葢極欲樂士之志與終老耳)¶
<pb:KR1c0046_WYG_003-13b>¶
知子之來之雜佩以贈之知子之順之雜佩以問之知¶
子之好之雜佩以報之¶
　(此章言非但娛樂之而已雖己之服玩之物亦無所/愛葢樂于夫之親賢如此  問遺也孔云曲禮凡以)¶
　(苞苴簞笥問人者古人通言必遺/以物左傳衛侯以弓問子貢是也)¶
　(愚按此士亦閒居而好客者上章之言飲酒此章之/言解佩皆婦所以成夫之志也來之者邀而來之之)¶
　(客也順之者與士同心之人即不來必思有以問之/好之者非士之客而士好其人也好其人必資其益)¶
　(故思有以報之一此詩以女曰起皆婦人語夫之/辭惟士曰昧旦  句為士語也子者皆婦指夫也)¶
　　女曰鷄鳴三章章六句(李來云按篇中有琴瑟之/娛雜佩之贈則此士女非)¶
<pb:KR1c0046_WYG_003-14a>¶
　　(田家夫婦也古人以射為藝弋鳬與鴈亦士大夫/才藝之事也左傳稱賈大夫如臯射雉獲之其妻)¶
　　(始笑而言因歎曰才之不/可以已也如是夫可証)¶
　　(愚按鄭國多亂此女不欲士之出仕而勸其閒居/以弋射飲酒為樂也出而有鳬雁可弋入而有琴)¶
　　(瑟可彈有酒可以召客有佩可以解贈妻能偕隱/友與同心人生得此亦足以終老衡泌間矣玩與)¶
　　(子偕老一語/情見乎辭)¶
　有女同車　序曰刺忽也鄭人刺忽之不昏于齊太¶
　子忽嘗有功於齊齊侯將妻之齊女賢而不妻卒以¶
　無大國之助至于見逐而國人刺之(此指忽如陳逆/婦媯之事先是)¶
<pb:KR1c0046_WYG_003-14b>¶
　(周鄭交質鄭太子忽為質于周陳侯請妻之鄭莊公/許之乃成昏至此時國人因忽之見逐追惜其取陳)¶
　(女而辭齊昏失大國之援故為此詩援嚴氏云突/挾宋之援以逐忽故國人惜忽之無  而作是詩)¶
有女同車顔如舜華將翺將翔佩玉瓊琚彼美孟姜洵¶
美且都¶
　(朱註賦也毛傳缺婦有女陳女也毛云同車親迎也/孔云士昏禮婿揖  出門乃御婦車授綏女始乘車)¶
　(壻御輪三周御者代壻即先道而行故始曰同車次/曰同行皆親迎之禮  舜説文作蕣毛云木槿也)¶
　(翺翔言其儀度/瓊琚表其服飾)¶
　(愚按此言忽之親迎于陳也有女同車指忽所取者/陳女也彼美孟姜指忽所辭者齊女也言同車之女)¶
<pb:KR1c0046_WYG_003-15a>¶
　(色如木槿之華朝華暮落不足恃也雖威儀服飾固/亦可觀豈若齊姜之美且都乎都者雍容閒雅齊大)¶
　(陳小其女子氣象自然有别詩人但遙/羡孟姜之美而齊大足援隱然言外)¶
有女同行顔如舜英將翺將翔佩玊將將彼美孟姜徳¶
音不忘¶
　(同行解見前篇齊英萼也説文云草榮而不實者謂/之英  徳音謂  侯欲以女妻忽之語其徳足懐而)¶
　(不能忘追/悔之也)¶
　　有女同車二章章六句¶
　　(愚按左傳隱八年鄭公子忽如陳逆婦媯桓八年/北戎侵齊齊侯欲以女妻之是忽先有妻矣辭齊)¶
<pb:KR1c0046_WYG_003-15b>¶
　　(女不娶此正義也傳曰善自為謀此詩刺之言其/謀不及國也葢國人黨忽者事後之見不論爾時)¶
　　(昏之當辭與/不當辭也)¶
　山有扶蘇　序曰刺忽也所美非美然¶
山有扶蘇隰有荷華不見子都乃見狂且¶
　(毛傳興也朱註同扶扶蘇扶胥小木也猶以下文觀/之喬松為高木則  蘇似非小木或曰  扶疎也枝)¶
　(葉高張之貌美荷華扶渠也華未開曰菡萏已發曰/扶渠  世稱  好之人為子都或以貌孟子所稱是)¶
　(也或以徳此詩所稱是也正狂言其志/趣惑亂舉動輕率且語辭  指祭仲)¶
山有橋松隰有游龍不見子充乃見狡童¶
<pb:KR1c0046_WYG_003-16a>¶
　(橋通作喬爾雅云木上勾曰喬著㳺枝葉放縦也龍/紅草也一名馬蓼其枝榦樛屈  土處便有根如龍)¶
　(狗子充與子都同為美稱狡説文云少/  也故以比童鄭云狡童有貌而無實)¶
　(愚按山與隰各有所産産亦各有其美豈以一國之/大而不生一賢者乎廼昭公之朝曽未之見所見者)¶
　(狂狡/而已)¶
　　山有扶蘇二章章四句(何氏謂此與狡童褰裳三/篇皆為祭仲足而作據左)¶
　　(傳仲祭封人有寵于莊公使為卿為君娶鄧曼葢/嬖倖之臣也仲雖為卿詩人本其進身之始而醜)¶
　　(之故目以/狂且狡童)¶
　蘀兮　序曰刺忽也君弱臣强不倡而和也(按左傳/祭仲既)¶
<pb:KR1c0046_WYG_003-16b>¶
　(立忽宋人誘祭仲而執之曰不立突將死祭仲與在/宋人盟以厲公歸而立之昭公奔衛此詩之作當)¶
　(祭仲與宋/盟之時也)¶
蘀兮蘀兮風其吹女叔兮伯兮倡予和女¶
　(朱註興也毛傳缺仲説文云草木凡皮葉落墮地為/蘀  言忽之必為  所逐猶蘀之必為風所吹也)¶
　(叔伯謂諸大夫也女指叔伯也言誰/有倡大義者則我將應而從之也)¶
蘀兮蘀兮風其漂女叔兮伯兮倡予要女¶
　(漂飄同爾雅迴風為飄此則從風迴旋之意不要者/約誓也和者和于始要者要于終謂約結而  負也)¶
　　蘀兮二章章四句¶
<pb:KR1c0046_WYG_003-17a>¶
　　(愚按叔伯當指晉言葢望同姓大國之定/其君而國人相與從之也與褰裳同意)¶
　狡童　序曰刺忽也不能與賢人圖事權臣擅命也¶
　(何氏云鄭人忠于忽者之辭聞祭仲有立突/出忽之謀而因以告之也狡童指祭仲也)¶
彼狡童兮不與我言兮維子之故使我不能餐兮¶
　(朱註賦也毛傳缺踰不與我言所謂隂謀也子稱忽/也禮諸侯即位未  年稱子  不能餐猶云食不下)¶
　(咽/也)¶
彼狡童兮不與我食兮維子之故使我不能息兮¶
　(嚴氏云共食則可以從容謀事/息猶安止也即寢不安蓆之意)¶
<pb:KR1c0046_WYG_003-17b>¶
　　狡童二章章四句(序以狡童指忽朱子闢之謂昭/公之為人柔懦疎闊不可謂狡)¶
　　(即位之時年已壯大不可謂童其論正/確而以為淫女見絶而思其人誤矣)¶
　褰裳　序曰思見正也狂童恣行國人思大國之正¶
　己也(鄭云狂童恣行謂突與忽争/國更出更入而無大國正之)¶
　(愚按鄭突以庶子奪嫡魯宋衛陳蔡助/之以入于櫟詩人之所思者其在晉乎)¶
子恵思我褰裳涉溱子不我思豈無他人狂童之狂也¶
且¶
　(朱註賦也毛傳缺云子指大國之人也涉説文云徒/行厲水也  補傳  溱洧未必褰裳可涉欲其急于)¶
<pb:KR1c0046_WYG_003-18a>¶
　(拯亂耳夫亂臣賊子人人得而誅之縱爾不我思然/大義所在獨無大國之人起而圖我者哉葢激之也)¶
　(焉鄧元錫云仲置君如奕棋葢其易也故以狂且目/  狂也且言狂童之狂已甚故大國之正己不可緩)¶
　(也/)¶
子恵思我褰裳涉洧子不我思豈無他士狂童之狂也¶
且¶
　(按洧水出宻縣馬嶺山東遏新鄭縣南溱水從/西北來注之史伯所謂主丕騦而食溱洧是也)¶
　　褰裳二章章五句(郝氏云鄭風如蘀兮狂童褰裳/諸篇慷慨傷時而其辭皆似婦)¶
　　(人豔語此所謂鄭/聲好濫淫志者也)¶
<pb:KR1c0046_WYG_003-18b>¶
　丰　序曰刺亂也婚姻之道缺陽倡而隂不和男行¶
　而女不隨(孔云鄭國衰亂婚姻禮廢有男/親迎而女不從後乃追悔也)¶
子之丰兮俟我乎巷兮悔予不送兮¶
　(朱註賦也毛傳缺之丰/通作豐贊其容貌  美)¶
子之昌兮俟我乎堂兮悔予不將兮¶
　(昌説文云日光也贊其儀容之有光采送先由巷而/後入堂追叙婿始至其家之次第將亦  也或曰攜)¶
　(持之謂言相/攜而同歸也)¶
衣錦褧衣裳錦褧裳叔兮伯兮駕予與行¶
<pb:KR1c0046_WYG_003-19a>¶
　(碩人詩箋云國君夫人翟衣而嫁衣錦者在塗之所/服也士昏禮女純衣纁袡而衣錦褧衣亦嫁時在塗)¶
　(之衣也加士昏禮婿親迎女登車姆為加景乃驅景/與褧同  褧衣于錦衣之上避道路風塵也  孔云)¶
　(婦人衣不殊裳謂衣裳相連俱用錦皆有褧即周禮/所謂素紗蒙于禮服上者叔少也伯長也此指送嫁)¶
　(之人各就其/長幼而呼之)¶
裳錦褧裳衣錦褧衣叔兮伯兮駕予與歸¶
　(先裳後衣變文叶韻耳矣/行猶在道歸則至夫家)¶
　　丰四章章三句二章章四句(按左傳徐吾犯之妹/美公孫楚聘之矣公)¶
　　(孫黒又使彊委禽焉犯懼請于二子使女自擇焉/皆許之女自房觀之竟適子南氏何氏謂此詩疑)¶
<pb:KR1c0046_WYG_003-19b>¶
　　(即其事前二章似男至女家以/待女擇後二章則擇定而歸也)¶
　　(愚按或鄭國原有此例犯踵而行之不然則犯妹/擇所適以息兩家之争國人善之因以為俗未可)¶
　　(知也信如孔氏所云後二章情辭急/廹不能少待廉恥道盡何取而録之)¶
　東門之墠　序曰刺亂也男女有不待禮而相奔者¶
　也(劉公瑾云自昔説詩惟以/東門之墠與溱洧為淫詩)¶
東門之墠茹蘆在阪其室則邇其人甚遠¶
　(朱註賦也毛傳缺衛嚴氏云東門鄭要㑹之地左傳/隱四年宋公陳侯  人伐鄭圍其東門  孔云封土)¶
　(謂之壇除地謂墠絳茹蘆茅蒐/也一名茜可以染  即蒨草也)¶
<pb:KR1c0046_WYG_003-20a>¶
　(愚按諸侯尋盟于鄭常在東門故有墠在鄭地多種/茜婦女毎以晨露結伴往采意其所思  東門相去)¶
　(不逺而為伴侣所碍不獲遂/願耳故有室邇人逺之嗟)¶
東門之栗有踐家室豈不爾思子不我即¶
　(栗説文作㮚而徐邈説木至西方戰㮚羅氏云言木/則凡木皆然  栗至鏬發之時將墮不墮尤有戰栗)¶
　(之象故天子五/社西社植栗)¶
　(愚按凡果皆散綴獨栗實或二三共處一房所謂刺/房也有合室聚處之象故曰有踐踐行列貌言所居)¶
　(之宻也家居宻則耳目衆/故不能往而望其就已耳)¶
　　東門之墠二章章四句(或因論語所引唐棣之華/四句與此詩辭相類因合)¶
<pb:KR1c0046_WYG_003-20b>¶
　　(為三章章四句季氏云唐棣之與東門各為起/語室逺之與人邇亦各異情不得合而為一也)¶
　風雨　序曰思君子也亂世則思君子不改其度焉¶
　(嚴氏云五公子之亂時事反復士之怵于利害隨/勢變遷失其常度者多矣故詩人思見君子焉)¶
　(愚按四公子之亂鄭無寧日矣文公即位内難始平/而服從不一終嵗受兵國人望治如風雨之長夜而)¶
　(望旦也賴有孔叔持政繼以三良用事/國漸以寜詩人所見之君子殆謂是歟)¶
風雨凄凄鷄鳴喈喈既見君子云胡不夷¶
　(毛傳興也朱註賦也改喈喈言鳴而不失其和也興/君子雖居亂世不變  其節度  楊觀光云鷄鳴無)¶
　(風雨雁飛無晦暝物之恒也人夷平也㡬一説鷄鳴/將旦之時荀卿佹詩有云聖  共手時  將矣以興)¶
<pb:KR1c0046_WYG_003-21a>¶
　(既見君子必將有/以平其禍亂也)¶
風雨瀟瀟鷄鳴膠膠既見君子云胡不瘳¶
　(瀟通作嘯説文云吹聲也風雨相亂其聲如嘯也為/禮注云膠之為言糾也曰膠膠者鷄聲與風雨相)¶
　(糾雜而不可分别之意/莊子膠膠擾擾乎是也)¶
風雨如晦鷄鳴不已既見君子云胡不喜¶
　(月盡謂晦爾雅云㝠也鄭云鷄不為如晦而止不鳴/  按將曉則鷄鳴愈速不已者接續而鳴之此將曉)¶
　(之時/也)¶
　　風雨三章章四句(朱子謂詩辭輕佻狎暱非思賢/之音改為淫奔之女當風雨之)¶
<pb:KR1c0046_WYG_003-21b>¶
　　(時見所期之人而心悅也夫輕佻狎暱鄭之聲也/後人比物寄興皆托為男女之辭若以辭害志則)¶
　　(屈原宋玉之賦/皆滛邪之辭矣)¶
　子衿　序曰刺學校廢也亂世則學校不修焉(申培/説王)¶
　(室下衰學政廢弛弟子多倍/其師君子傷之而作是詩)¶
　(愚按詩辭是師傷其弟子之廢學而作也禮有來學/而無往教故次章有不來不往之訝禮樂不可斯須)¶
　(去身故末章有一日三月之嗟學校見于六經者惟/魯之泮宫鄭之鄉校而鄭時有毁鄉校之議則當時)¶
　(不重可知故至/鄉校者頗少也)¶
青青子衿悠悠我心縱我不往子寧不嗣音¶
<pb:KR1c0046_WYG_003-22a>¶
　(朱註賦也毛傳缺交衿與襟同古作䘳孫炎云交領/也説文云交袵也  衿領下連于袵名衿衿是領之)¶
　(别名青其色也服/毛云學子之所)¶
　(愚按嗣者絶之反謂身既去矣有音相/聞此念猶不至㫁絶而今竟杳然也)¶
青青子佩悠悠我思縱我不往子寧不來¶
　(佩説文云大帶飾也佩必有巾巾謂之飾亦青色皆/學子之服也  毛云士佩瓀玟而青組綬按玉藻篇)¶
　(青字作緼字緼赤黄之間色不得混為青也涉來者/來鄉校也即不能日夕親師獨不能來而一  足乎)¶
挑兮達兮在城闕兮一日不見如三月兮¶
　(挑通作誂項籍與漢誂戰今文作挑説文云相呼誘/也達放縱也博雅云逃也晉人凡逃于禮法外者謂)¶
<pb:KR1c0046_WYG_003-22b>¶
　(之挑達闕説文云門觀也在城闕者鄭云以候望為/樂記曰燕辟廢其學此是也  禮樂不可一日而廢)¶
　(一日曠學則疑其荒/廢已久況久曠乎)¶
　　子衿三章章四句(朱子謂此詩儇薄不可施/之學校亦以為淫奔之詩)¶
　　(愚按朱子白鹿洞賦有云廣青衿之/疑問則仍以此詩為學校而作矣)¶
　揚之水　序曰閔無臣也君子閔忽之無忠臣良士終¶
　以死亡而作是詩也(孔云作詩之時忽實未死序以/由無忠臣竟以是死故閔之)¶
揚之水不流束楚終鮮兄弟惟予與女無信人之言人¶
實迋女¶
<pb:KR1c0046_WYG_003-23a>¶
　(朱註興也毛傳缺楚毛云揚激揚也譬蘇氏云揚水/以求其能流雖束  而有不能載矣  如失衆之君)¶
　(雖其私暱為之盡力以求與之而衆不與终不可得/也  按左傳忽與子儀子亹皆已死後原繁謂厲公)¶
　(曰莊公之子猶有八人則昭公兄弟不得謂鮮言鮮/者謂兄弟甚衆無與同心者今雖多終竟是少葢要)¶
　(其終必不相助雖多猶少也㣲吕氏云無信人之言/非教之以不信人言也忽既  少强公子復多其臣)¶
　(大抵懷二心而外市僅有一二實心向之/者乃闇於情不知所倚故提耳而告之也)¶
揚之水不流束薪終鮮兄弟惟予二人無信人之言人¶
實不信¶
　(按二人者詩人謂自我以外更無一人有心向汝者/也  黄佐云迋女則所欺者一人耳不信則欺人也)¶
<pb:KR1c0046_WYG_003-23b>¶
　(多矣其誕/妄也久矣)¶
　(愚按突圖忽而忽不知國人/代忽作詩勸突冀其寢謀也)¶
　　揚之水二章章六句(郝云國風揚之水三見皆㣲/弱之比一王風比平王不能)¶
　　(令諸侯也一唐風比晉昭侯不能制曲沃也此篇/比昭公不能制權臣也鄭昭公見奪于突與晉昭)¶
　　(侯見奪于沃其事同也其詩彼為國/人之歸沃此則徒傷昭公之失鄭耳)¶
　出其東門　序曰閔亂也公子五争兵革不息男女¶
　相棄人思保其室家焉(郝氏云恒情窮則反本安則/思淫鄭昭厲之際干戈不息)¶
　(人民離散室家以苟全為幸雖有東門之游女而無/江漢之求思時使之然也故夫男女之際人之至情)¶
<pb:KR1c0046_WYG_003-24a>¶
　(世治則懷春之女誘于吉士世亂則如雲之女所思/匪存若使上無教化則野有死麕為淫奔矣國無亂)¶
　(離則出其東門為義士矣誦其詩/當論其世未可以其辭而已也)¶
出其東門有女如雲雖則如雲匪我思存縞衣綦巾聊¶
樂我員¶
　(朱註賦也毛傳缺繒縞繒精白者曲阜人善作之故/曰魯縞  孔云薄  不染故色白也  綦蒼艾色鄭)¶
　(云綦文也巾孔云綦是文章之色非染繪之色故云/綦綦文謂  上為蒼艾之文按蒼青而㣲白當是青)¶
　(白相間成文巾巾佩巾即紛帨也禮婦人左佩紛帨/紛本作&KR1843;大  也&KR1843;以拭器帨以拭手皆巾也故下)¶
　(章有茹蘆之異一是&KR1843;一是帨耳誓員云通楊慎謂/今之云字乃員之省文員云通秦  雖則員然石鼓)¶
<pb:KR1c0046_WYG_003-24b>¶
　(云君子員獵員/游皆云字也)¶
出其闉闍有女如荼雖則如荼匪我思且縞衣茹蘆聊¶
可與娛¶
　(毛云闉曲城也即今城外甕城門孔孔云闍是城上/之臺猶今城樓也  荼鄭云茅秀  云茅之秀者其)¶
　(穂色白非他詩所詠荼也國語黄池之㑹凡白常白/旗素甲白羽之陣望之如荼亦以白色為如荼也)¶
　(茹蘆可以染絳鄭云染巾也蒙上章綦巾之文知此/亦為巾葢知綦非染色矣此草鄭東門所有觀東門)¶
　(之墠篇/可見)¶
　　出其東門二章章六句(劉辰翁云舎序讀詩詞意/甚美按篇中情景從容似)¶
<pb:KR1c0046_WYG_003-25a>¶
　　(非兵革不息男/女相棄時事也)¶
　野有蔓草　序曰思遇時也君之澤不下流民窮于¶
　兵革男女失時思不期而㑹焉¶
　(愚按周禮媒氏以仲春之月㑹男女之無夫家者蔓/草生而有露正仲春時也故以仲春為媒月此詩當)¶
　(是男女㑹而/相悦之作)¶
野有蔓草零露漙兮有美一人清揚婉兮邂逅相遇適¶
我願兮¶
　(毛傳賦也朱註賦而興也言清揚毛云眉目之間婉/言其柔令也  適猶當也  與已之願適相當也)¶
<pb:KR1c0046_WYG_003-25b>¶
野有蔓草零露瀼瀼有美一人婉如清揚邂逅相遇與¶
子偕臧¶
　(偕臧謂彼此/各得所欲也)¶
　(愚按婉如者彷彿之辭邂逅所見未能諦視逼真也/仲春男女之㑹本媒氏期之而㑹而云邂逅以為不)¶
　(期而㑹不欲女/有呈身之名也)¶
　　野有蔓草二章章六句(朱子謂與男子相遇于田/野草露之間而作若然則)¶
　　(直為野合即事詩耳鶉按春秋傳鄭子太叔賦此/詩享趙孟與伯有賦  奔何異則宜與伯有同譏)¶
　　(而稱之曰吾/子之惠何也)¶
<pb:KR1c0046_WYG_003-26a>¶
　溱洧　序曰刺亂也兵革不息男女相棄淫風大行¶
　莫之能救焉(後漢書薛君註云鄭國之俗三月上已/桃花水下之時于溱洧兩水之上招䰟)¶
　(續魄秉蕳草祓除不祥同按此即後所謂/修禊事也但彼乃士女  游故相于淫耳)¶
溱與洧方渙渙兮士與女方秉蕳兮女曰觀乎士曰既¶
且且往觀乎洧之外洵訏且樂維士與女伊其相謔贈¶
之以勺藥¶
　(朱註賦而興也毛傳缺即鄭云仲春之時氷已釋水/則渙渙然  陸璣云蕳  蘭左傳云刈蘭楚辭曰紉)¶
　(蘭天子賜諸侯茞蘭藏衣著書中辟白魚也香羅氏/曰此非左傳楚辭所稱之蘭也蘭一名都梁  一名)¶
<pb:KR1c0046_WYG_003-26b>¶
　(水香大都似澤蘭其物可殺蟲毒除不祥周禮女巫/嵗時祓除釁浴鄭氏亦云今三月上已水上之類釁)¶
　(浴以香藥薰草沐浴則用此蘭也士鄧元錫云淫始/于游觀禮禁婦女無觀慎㣲也鄭  女淫于觀矣)¶
　(專言洧者水經謂洧水過新鄭縣南溱水從西北來/注之是溱已為洧所有故不必言溱也  訏通作迂)¶
　(言逺而曲也贈勺藥一名可離故將别以贈之/亦猶相招合  之以文無文無亦名當歸也)¶
溱與洧瀏其清矣士與女殷其盈矣女曰觀乎士曰既¶
且且往觀乎洧之外洵訏且樂維士與女伊其將謔贈¶
之以勺藥¶
　(毛云瀏深貌水深故清也殷衆也盈滿也言游人之/衆而填塞于溱洧之上    陸氏云鄭人㑹于溱洧)¶
<pb:KR1c0046_WYG_003-27a>¶
　(秉蕳以自祓除其風俗之舊也及其甚也淫風大行/過時而不返且來者益以衆也  將嚴云方且也較)¶
　(相字進一步言方/且相謔而未已也)¶
　　溱洧二章章十二句(朱註謂是淫奔/者自叙之辭)¶
　　(愚按詩辭詳述士女相謔皆從旁紀事之辭葢詩/人暴其事以刺之耳亦如鄘風桑中之類是也)¶
　　鄭國二十一篇五十三章二百八十三句¶
　　齊譜畧(齊者古少皥之世爽鳩氏之墟武王克商/封太師吕望于齊是謂齊太公地方百里)¶
　　(都營丘周公敷定九畿復夏禹之舊制成王用周/公之法制廣大邦國之境而齊受上公之地更方)¶
　　(五百里其封域東至于海西至于河南至于穆陵/北至于無棣在禹貢青州泰山之隂濰淄之野其)¶
<pb:KR1c0046_WYG_003-27b>¶
　　(子丁公嗣位于王官後五世哀公政衰荒淫怠/慢紀侯譖之于周懿王使烹焉齊之變風始作)¶
　　(愚按漢書地里志齊郡臨淄縣師尚父所封應劭/曰齊獻公自營丘徙都此臨淄即營丘也齊世家)¶
　　(云哀公弟胡公徙都薄姑今愽興縣也哀公同母/少弟山殺胡公自立是為獻公復徙至臨淄是齊)¶
　　(惟胡公一世居薄姑耳先後皆都臨淄也一統志/古齊城在今臨淄縣城北臨淄與今昌樂縣皆古)¶
　　(營丘地漢併為營陵縣隋/始分治以昌樂為營丘縣)¶
　　齊一之八(郝氏云齊風多魯事魯無風而/於齊可以觀魯聖人葢㣲之也)¶
　　(愚按太史公為傳有其人之事本/傳不載而别見于他傳亦用此法)¶
　鷄鳴　序曰思賢妃也哀公荒淫怠慢故賢妃貞女¶
<pb:KR1c0046_WYG_003-28a>¶
　夙夜儆戒相成之道也¶
鷄既鳴矣朝既盈矣匪鷄則鳴蒼蠅之聲¶
　(朱註賦也毛傳缺鳴孔云禮夫人御于君所太師奏/鷄鳴于階下夫人  玉佩于房中告去則鷄鳴以告)¶
　(當待太師告之此則夫人自聴鷄鳴也彼言告御之正/法有司當以時告君此説夫人相儆戒不必待告方起)¶
　(故自聽之也疑季氏云天將曙/蒼蠅始有聲  其已遲之辭也)¶
東方明矣朝既昌矣匪東方則明月出之光¶
　(昌説文云日光也一曰昌言也朝既昌者以㑹朝人/衆偶語者多聲音嘈雜故曰昌也  季氏云蒼蠅已)¶
　(有聲矣然猶未大明故月光尚顯幸其尚早之辭也/  輔氏云一章疑于耳也二章疑于目也賢妃進御)¶
<pb:KR1c0046_WYG_003-28b>¶
　(于君夙興之時心常恐晚故于耳/目聞見之際見其似者而以為眞)¶
蟲飛薨薨甘與子同夢㑹且歸矣無庶予子憎¶
　(孔云羽蟲三百八十鳥亦稱蟲以將曉而飛是東方/欲明時也  禮臣朝君辨色而入君日出而視朝此)¶
　(經賢妃兩警之後而君亦不遑寧寢矣前子君指妃/也末句加予于子之上益信為君之言  章妃儆君)¶
　(也末章君語妃以出朝也葢聞賢妃之言信羣臣之/㑹朝已久亦欲早歸治其家事亟起視朝無使諸臣)¶
　(以我故而并憎子也之朱/註三章皆賢妃告君  辭)¶
　　鷄鳴三章章四句(申培説齊衛姬勸桓公以勤政/故作此詩  按劉向列女傳有)¶
　　(云桓公好淫樂衛姬不聴鄭衛之音桓公乃立為/夫人號管仲為仲父曰夫人治内仲父治外寡人)¶
<pb:KR1c0046_WYG_003-29a>¶
　　(雖愚足以立于世矣攷春秋傳桓有兩衞姬長者/共姬也生武孟即公子無虧也少衞姬生惠公卒)¶
　　(有齊國此/其少者耶)¶
　　(愚按史太公初就國道宿行遲逆旅之人曰吾聞/時難得而易失客寢甚甘殆非就國者也公聞之)¶
　　(夜衣而行黎明至國萊侯遂不能與争營丘而齊/俗由是急功利以致富强鷄嗚視朝應習以為常)¶
　　(規玩此詩不但夫人警君/早起君亦自欲起早也)¶
　還　序曰刺荒也哀公好畋獵從禽獸而無厭國人¶
　化之遂成風俗習于田獵謂之賢閑于馳逐謂之好¶
　焉(鄧元錫云還刺禽荒也言俗好/獵不言君從禽斯風人之㫖哉)¶
<pb:KR1c0046_WYG_003-29b>¶
子之還兮遭我乎峱之間兮並驅從兩肩兮揖我謂我¶
儇兮¶
　(朱註賦也毛傳缺云孔云三章皆士大夫相答之辭/  還通作嬛説文  材𦂳也所謂便獧也  峱山名)¶
　(今臨淄縣南有峱山嵗並即指子與我也馬獸三嵗/曰肩  説文云豜三  豕也  孔云大司  法大獸)¶
　(公之小獸私之言私其豵獻豜于公以豜為三嵗豕/則知肩是大獸也  儇説文云慧也謂我儇譽言也)¶
　(以報答還之譽也已章潢云子之還兮已譽人/也謂我儇兮人譽  也並驅示人已皆有能也)¶
子之茂兮遭我乎峱之道兮並驅從兩牡兮揖我謂我¶
好兮¶
<pb:KR1c0046_WYG_003-30a>¶
　(茂盛也謂年華壯盛猶言茂齡也/  好美也猶言年力與彼相當也)¶
子之昌兮遭我乎峱之陽兮並驅從兩狼兮揖我謂我¶
臧兮¶
　(昌説文云美言也䝉相稱譽是言之美也遇豺祭狼/卜説曰狼卜食必先倒立以卜所向獵師  狼輒喜)¶
　(葢狼之所向獸之所在也之爾雅云牡貛牝狼護羅/氏云鳥之類雄鷙于雌獸  類牝猛于牡以乳  其)¶
　(子不可得犯也是以羆為熊之牝而羆猛于熊狼/為貛之牝而狼名獨著虎猛者稱乳虎葢其類也)¶
　　還三章章四句(申培説齊俗好田君子刺之而其/篇名為營營丘也謂之營者指其)¶
　　(通國之俗/而言也)¶
<pb:KR1c0046_WYG_003-30b>¶
　著　序曰刺時也時不親迎也(郝氏云禮惟天子不/親迎諸侯冕而親迎)¶
　(下可知也婿往婦家奠雁受女出升車御輪乃先歸/俟于大門外婦至揖以入齊俗婿不親迎但俟婦于)¶
　(其家故詩人託為新婦之言以刺廢/禮而隱約不露以俟之一字寓意焉)¶
　(愚按春秋親迎禮廢不獨齊也惟魯猶行之桓公使/公子翬往逆女于齊齊侯送女至讙春秋譏之譏桓)¶
　(公婚不正/其始也)¶
俟我于著乎而充耳以素乎而尚之以瓊華乎而¶
　(朱註賦也毛傳缺塾毛云門屏之間曰著通作宁李/巡云謂正門内兩  間人君視朝所宁立處也  充)¶
　(耳是塞耳即所謂瑱瑱以瓊玉為之而懸瑱之繩曰/紞  弁師職云王五冕皆五采玉諸侯瑉玉三采玉)¶
<pb:KR1c0046_WYG_003-31a>¶
　(既三采則懸瑱之紞應亦如之此詩所云素青黄三/色正諸侯之紞也  鄭云尚猶飾也飾之以瓊華者)¶
　(謂懸紞之末/所謂瑱也)¶
俟我于庭乎而充耳以青乎而尚之以瓊瑩乎而¶
　(庭説文云宫中也門屏之内俟我于庭即/昏禮所謂婿道婦及寢門揖入之時也)¶
俟我于堂乎而充耳以黄乎而尚之以瓊英乎而¶
　(堂正寢也升階而後至堂即昏禮所謂升白西階之/時也  華瑩英總狀玉之華色  呂氏云既不親迎)¶
　(故但行婦至婿家之禮婿道婦入/故于著于庭于堂每節皆俟之也)¶
　　著三章章三句(毛傳以瓊華為士之服瓊瑩為卿/大夫之服瓊英為人君之服  按)¶
<pb:KR1c0046_WYG_003-31b>¶
　　(周禮註云一命之大夫冕而無旒士變冕為爵弁/疏云無旒之冕與爵弁不殊但前低一寸餘故亦)¶
　　(得冕名充耳惟冕服有之弁則否固知此為諸侯/之服非士大夫親迎之服也况篇中所云著乃朝)¶
　　(内之位豈士庶/家所宜稱乎)¶
　東方之日　序曰刺衰也君臣失道男女淫奔不能¶
　以禮化也(何氏謂衰當作/襄刺襄公也)¶
　(愚按詩未必正刺襄公特以襄宣淫無忌其下化之/相習成風不以為恥觀此詩女入男室行無禮之事)¶
　(必非自逺來奔要即門以内/之醜行如襄公文姜之類耳)¶
東方之日兮彼姝者子在我室兮在我室兮履我即兮¶
<pb:KR1c0046_WYG_003-32a>¶
　(毛傳興也朱註同子按日出東方暗室之中莫不昭/察此女公然入男  之室無忌甚矣  毛云履禮也)¶
　(愚按左傳魏壽餘履士㑹于秦之庭葢躡其足以示/意也莊子曰履豨也亦以足踐之為履詩曰履我即)¶
　(兮即就也葢不言而躡以/示之意欲男子之就彼也)¶
東方之月兮彼姝者子在我闥兮在我闥兮履我發兮¶
　(揚子云月未望則載魄於西月既望則終魄於東月/出東方正明盛之時  韓詩云門屏之間曰闥  發)¶
　(者促其/起行也)¶
　　東方之日二章章五句¶
　　(愚按春秋終襄公之世書文姜往㑹齊侯者五而/如齊者再南山之詩曰既曰歸止曷又懷止詩所)¶
<pb:KR1c0046_WYG_003-32b>¶
　　(云在我室在我闥/豈即指此事耶)¶
　東方未明　序曰刺無節也朝廷興居無節號令不¶
　時挈壺氏不能掌其職焉(按挈壺氏之職惟言分以/日夜不言告時于朝告時)¶
　(是鷄人之職葢天子備官挈壺掌漏鷄人/告時諸侯兼官不立鷄人故挈壺告也)¶
　(愚按挈壺氏晨夜自有一定之漏刻人主興/居無節不依其時使之失職耳非不職也)¶
東方未明顚倒衣裳顚之倒之自公召之¶
　(朱註賦也毛傳缺急禮羣臣朝辨色始入今東方未/明至于顚倒衣裳  遽如此以有自君所出而召之)¶
　(者耳也荀子云諸侯召其臣臣不俟駕顚倒衣裳而/走禮  引此詩云云然召不以時則君不以禮矣)¶
<pb:KR1c0046_WYG_003-33a>¶
東方未晞顛倒裳衣倒之顛之自公令之¶
　(毛云晞明之始升曰古者衣與裳連上衣下裳急遽/之時上者在下故  顛之倒之既乃挈其倒于下者)¶
　(返之于上衣仍其上裳仍其下是曰倒之顛之當其/顛之倒之則衣裳翻為裳衣及其倒之顛之則裳衣)¶
　(仍為衣裳矣則上章言召召見其/人耳此曰令  將有所使之矣)¶
折柳樊圃狂夫瞿瞿不能晨夜不夙則莫¶
　(樊通作藩説文云屏也即籬落也宜瞿瞿驚盼之貌/言樊不足恃雖狂夫不敢即安固  思患而預防之)¶
　(左傳申公巫臣曰勇夫重閉况國乎即此意息不能/晨夜者謂不能依晝夜之節以明而動晦而  也)¶
　(不夙則莫言其恣情出入無復限制非失/之太早則失之太晚所謂不能晨夜也)¶
<pb:KR1c0046_WYG_003-33b>¶
　(愚按前二章言號令不時此章言興居無節也惟非/時出入所以防禁疎虞迨其後連稱管至父直入公)¶
　(宮為亂門無禦者唯一二小/臣死耳此時葢先為之慮矣)¶
　　東方未明三章章四句(左傳初襄公立無常鮑叔/牙曰君使民慢亂將作矣)¶
　　(管子書亦云僖公卒諸兒以長得為君政令/無常序曰刺無節也則此詩為刺襄公乎)¶
　南山　序曰刺襄公也鳥獸之行淫乎其妹大夫遇¶
　是惡作此詩而去之(春秋桓十六年公與夫人姜氏/如齊將行申繻諫曰女有家男)¶
　(有室無相瀆也謂之有禮易此必敗不聴姜氏至齊/襄公通焉公讁之夫人譖公于齊侯齊侯怒使公子)¶
　(彭生乘公而搤殺之此詩齊/人刺魯桓公與文姜來齊也)¶
<pb:KR1c0046_WYG_003-34a>¶
南山崔崔雄狐綏綏魯道有蕩齊子由歸既曰歸止曷¶
又懷止¶
　(毛傳興也朱註比也出毛云南山齊南山也孔云詩/人自歌土風山川不  其境  綏通作緌以雄狐之)¶
　(尾似之蠱春秋秦穆伐晉筮之吉曰獲其雄狐釋者/曰夫狐  必其君也  王氏云謂文姜曰齊子者以)¶
　(為此齊之子也而淫于齊復此章專刺文姜懷指姜/言言姜既嫁而得歸矣何  戀于齊而來乎朱註以)¶
　(懷指襄公言考文姜如齊實魯桓/從姜氏之意而往非襄公召之也)¶
　(愚按魯道而曰有蕩言其無拘無碍夫人得以自由/魯君不能禁止也詩人于姜皆不稱姜而稱齊諱其)¶
　(氏也齊固園/之通稱也)¶
<pb:KR1c0046_WYG_003-34b>¶
葛屨五兩冠緌雙止魯道有蕩齊子庸止既曰庸止曷¶
又從止¶
　(周禮屨人掌王及后之服屨疏云服屨者著衣各有/屨也複下曰舄禪下曰屨禪者單也下者底也夏用)¶
　(葛為之曰葛屨冬用皮為之曰功屨孔云屨必以兩/相配故以一兩為一物  冠弁冕之總名也緌説文)¶
　(云系冠纓也禮記註云結纓項下以固冠結之餘者/散而下垂謂之緌緌必雙方可對結  呂大鈞曰屨)¶
　(必有偶雖五兩各自相偶冠緌必雙雖一冠/而緌之雙亦自為偶明襄公文姜非其偶也)¶
　(愚按屨卑而偶隂數也冠尊而竒陽數也冠屨有夫/婦之義焉先葛屨而後冠緌是冠屨倒置矣屨言五)¶
　(兩偶而得竒隂僭陽也冠言雙緌竒係于偶陽從隂/也失隂陽之序反夫婦之常譏桓之不能制姜而惟)¶
<pb:KR1c0046_WYG_003-35a>¶
　(姜是從也文庸常也言魯道往來其常也禮父母在/嵗一歸寧  姜以桓四年歸于魯至桓十四年齊僖)¶
　(公始卒訃姜之歸寧往來魯道者屢矣父母既殁似/可以已矣乃桓復從之以來何哉此章專刺桓公)¶
藝麻如之何衡從其畆取妻如之何必告父母既曰告¶
止曷又鞠止¶
　(此下二章追原其夫婦成婚之始本不以正而反言/以恨之  毛云藝樹也衡獵之從獵之種之然後得)¶
　(麻也孔云獵是行步踐履之名謂既耕而踐躡㮣摩/之    藝麻不厭熟耕衡從其畆所以熟耕之也喻)¶
　(娶妻必宜慎重告諸父母所以慎重之也亦嚴氏云/考之左傳惠公生桓公而薨桓公母仲子  以隠二)¶
　(年薨桓公三年文姜歸于魯是桓公娶妻之時無父/母矣  鞠通作□説文云窮也謂夫婦之道窮也)¶
<pb:KR1c0046_WYG_003-35b>¶
　(鄭云鞠盈也/言盈其欲也)¶
　(愚按夫婦始合不以正者後必難制既告于父母六/禮備然後得娶明非苟合者比何為不以禮防閑而)¶
　(聽之盈/其欲也)¶
析薪如之何匪斧不克取妻如之何匪媒不得既曰得¶
止曷又極止¶
　(曲禮男女非有行媒不相知名周禮媒氏掌萬民之/判凡男女自成名以上皆書年月日名令男三十而)¶
　(娶女二十而嫁註謂判半也得耦為合主合其半成/夫婦也故以析薪為比  郝氏云析薪者離同為異)¶
　(非斧則不克娶妻者聨異為同非媒何由得侯極亦/窮也亦謂窮其欲也  春秋桓三年公㑹齊  于嬴)¶
<pb:KR1c0046_WYG_003-36a>¶
　(左傳云成昏于齊也杜預云公不由媒介自與齊侯/㑹而成昏非禮也是桓之娶文姜初不由媒而得故)¶
　(詩人反言/之如此)¶
　(愚按嚴氏據左傳謂桓公娶姜時已無父母杜預謂/公之成昏于齊不由媒介此後二章皆明指其始之)¶
　(不得其/正也)¶
　　南山四章章六句¶
　　(愚按姜氏至齊述桓公之言於齊侯曰同非吾子/齊侯之子也則襄之通于姜非一日矣姜之懷齊)¶
　　(不足道桓既知之而故/從之以行是可異也)¶
　甫田　序曰大夫刺襄公也無禮義而求大功不修¶
<pb:KR1c0046_WYG_003-36b>¶
　徳而求諸侯志大心勞所以求者非其道也(朱註戒/時人厭)¶
　(小而務大忽近而圖/逺將徒勞而無功也)¶
無田甫田維莠驕驕無思逺人勞心忉忉¶
　(朱註比也毛傳缺云甫通作誧説文云大也一曰人/相助也  莠徐鉉  粟不揚生草也謂禾粟不播揚)¶
　(而生蔓韋昭云莠草似稷無實/氏云  延長茂如有驕縱之狀)　(驕驕張皇之意嚴/蘇氏曰田必自其)¶
　(小者始小者有餘而甫田可啟矣思逺人必自其近/者始近者服而逺者自至矣  説文無忉字當作怊)¶
　(悲/也)¶
　(愚按襄公不恤國事而勤逺人其力不足以及逺而/强為之圖猶農夫貪甫田之美而無治甫田之力徒)¶
<pb:KR1c0046_WYG_003-37a>¶
　(使嘉禾化為稂莠亦空/自勞耳故曰勞心忉忉)¶
無田甫田維莠桀桀無思逺人勞心怛怛¶
　(桀謂桀然挺立也通作/傑  怛説文云㦧也)¶
　(愚按田少則治之精而所收倍田多則用力博而/寡收維莠驕驕桀桀貪多之名而失少之實也)¶
婉兮孌兮總角丱兮未幾見兮突而弁兮¶
　(内則云男女未冠笄者總角衿䙬丱兩角貌嚴氏云/言兩角如丱字之形  秦始皇遣徐福發童男女千)¶
　(人至海上求仙築城僑寓號丱兮城取此次方言云/凡卒相見謂之突  士冠禮始加緇布冠  加皮弁)¶
　(次加爵弁三加而後/字之成人之道也)¶
<pb:KR1c0046_WYG_003-37b>¶
　(愚按弁而曰突則去總角無幾時指襄公幼年初即/位也其時䝉養未端人君之道未諳遽有好大喜功)¶
　(之志為之/無序也)¶
　　甫田三章章四句(按春秋傳襄公即位之四年師/于首丘殺鄭子舋轘高渠彌五)¶
　　(年遷紀八年滅紀九年伐衛納惠公十三年降郕/是年冬即遇弑此其求大功與求諸侯之據也朱)¶
　　(子謂此詩未見/刺襄公何也)¶
　盧令　序曰刺荒也襄公好田獵畢弋而不修民事¶
　百姓苦之故陳古以風焉¶
盧令令其人美且仁¶
<pb:KR1c0046_WYG_003-38a>¶
　(朱註賦也毛傳缺鵲毛云盧田犬令令纓環聲環按/良犬韓有盧宋有  盧黒色鵲黒白色  孔云  在)¶
　(犬之項下如人之冠纓然故毛云纓環聲也鋂下章/言盧重環盧重鋂葢盧有帶重環者有帶重  者此)¶
　(以令令聲統之明非一犬也美其人指牽犬之人逐/獸者犬也發縱指示者人也  以狀貌言仁謂有思)¶
　(于犬/也)¶
盧重環其人美且鬈¶
　(重環即頷帶兩環毛以/為子母環也鬈鬢曲也)¶
盧重鋂其人美且偲¶
　(鋂説文云大鍞也一環貫二者環偲䰄通頰毛也田/陸氏云一章曰令令二章曰重  三章曰重鋂言)¶
<pb:KR1c0046_WYG_003-38b>¶
　(事彌飾而彌以有/制所以刺荒也)¶
　(愚按鬈與偲言牽犬之人皆鬚眉偉男子也/君不修政事使壯士皆從于禽所以為荒)¶
　　盧令三章章二句(按國語桓公語管仲曰昔吾先/君襄公田狩畢弋不聴國政卑)¶
　　(聖侮士而惟女是崇又曰戎士凍餒戎車待游車/之裂則襄公之荒于禽不惟不恤民併不恤士也)¶
　　(觀此詩以美仁鬈偲之人使之日牽犬以從狩/意其人非犬無以見用于公矣則不恤士可知)¶
　敝笱　序曰刺文姜也齊人惡魯桓公㣲弱不能防¶
　閑文姜使至淫亂為二國患焉(按篇中有齊子歸止當/是初嫁時國人知其婦)¶
　(道之必不終也故/作是詩以刺之)¶
<pb:KR1c0046_WYG_003-39a>¶
敝笱在梁其魚魴鰥齊子歸止其從如雲¶
　(毛傳興也朱註比也帷郝氏云笱之制魚可入不可/出敝則魚出矣以比  簿不修也陳風有云豈其食)¶
　(魚必河之魴豈其娶妻必齊之姜則魴乃姜之比此/詩首言魴鰥次言魴鱮鰥鱮之名變而魴名不變故)¶
　(知專以魴擬文姜而鰥鱮擬從者矣焦氏易林云敝/笱在梁魴逸不禁舎鰥鱮而專舉魴亦罪坐文姜之)¶
　(一據也詩魚目不閉謂鰥故古者以魚司鑰此凡魚/皆然    人見魯桓昏懦逆料其不能制姜故以敝)¶
　(笱為比言女歸夫家猶魚之入于笱可入而不可出/笱敗則任其往來今之入者不久將復出矣况以姜)¶
　(之健悍驕肆挾如雲之從者以偕/行氣勢甚盛目中豈復有桓者哉)¶
敝笱在梁其魚魴鱮齊子歸止其從如雨¶
<pb:KR1c0046_WYG_003-39b>¶
　(鄭云鱮似魴而弱鱗魚之不美者里語云網魚得鱮/不如啖茹  如雨不獨言其多謂其傾從如雨之從)¶
　(天而/下也)¶
敝笱在梁其魚唯唯齊子歸止其從如水¶
　(唯唯行相隨順之貌䝉前章鰥鱮隨魴而行以興從/者隨姜而行如水不獨言其衆如水之長流而不息)¶
　(也/)¶
　　敝笱三章章四句(朱註謂此魯莊公不能防閑文/姜故歸齊而從之者衆也葢悞)¶
　　(以于歸為歸齊耳郝氏云莊公之于文姜則子耳/桓公其夫也夫為妻綱如笱可以制魚子之于母)¶
　　(猶曰弗克故敝笱刺夫而猗/嗟以為刺子序説各有當也)¶
<pb:KR1c0046_WYG_003-40a>¶
　　(愚按婦人謂嫁曰歸歸止歸于魯也意文姜為女/時必已不端其驕縱之習有類于漢唐公主之所)¶
　　(為而相從之娣媵皆習于夸詐以為姜之爪牙力/足以制桓公也齊人逆知魯桓不能制姜故于始)¶
　　(嫁時詩/以刺之)¶
　載驅　序曰齊人刺襄公也無禮義故盛其車服疾¶
　驅于通都大道與文姜淫播其惡于萬民焉(按春秋/魯桓公)¶
　(殁後子莊公嗣位夫人與齊侯㑹于禚于祝如齊師/于防于榖榖即今陽榖縣汶水與榖相近此詩疑即)¶
　(為㑹于榖而作也是年一嵗再㑹出入/無時内外無忌明年襄公為無知所弑)¶
載驅薄薄簟茀朱鞹魯道有蕩齊子發夕¶
<pb:KR1c0046_WYG_003-40b>¶
　(朱註賦也毛傳缺席毛云薄薄疾驅聲也簟方文蓆/也  孔云用竹為  其文必方  茀爾雅作笰凡輿)¶
　(革前謂之鞎後謂之笰竹前謂之禦後謂之蔽竹陳/祥道云鞎與笰皆革為之朱鞹是也禦與蔽皆  為)¶
　(之簟茀是也茀又云齊襄公方叔之車以簟茀衛夫/人之車以翟  此婦人男子車蔽之别也  鞹是革)¶
　(之别名皮去其毛曰鞹以鞹挽車所以為固漆之以/朱所以為飾  載驅二句指襄公言𤼵夕謂文姜聞)¶
　(襄公所在即夕啟行不能待旦處嚴氏云車飾/之美繫衆觀也道路坦夷非隠  也無恥甚矣)¶
　(愚按齊襄榏殺魯桓絶無媿懼公然至魯地與姜宣/淫目中固已無魯矣魯道有蕩與南山篇同解由魯)¶
　(無人制姜姜得自由往來魯道無所疑碍謂之齊子/醜齊也傳曰齊志也齊雖藐魯然問所與淫者誰氏)¶
　(之子乎醜聲/不獨在魯也)¶
<pb:KR1c0046_WYG_003-41a>¶
四驪濟濟垂轡濔濔魯道有蕩齊子豈弟¶
　(四驪二句以上章載驅例之亦指襄公衆濟濟言齊/謂齊色也  毛云垂轡轡之垂者濔濔  也濔水滿)¶
　(貌言車馬之盛所見皆轡也恥豈弟樂/易也言文姜于是樂易無慙  之色也)¶
汶水湯湯行人彭彭魯道有蕩齊子翺翔¶
　(孔云齊在魯北水北曰陽僖元年左傳稱公赐季友/汶陽之田當齊襄公之時汶水之北尚是魯地  凌)¶
　(濛初云説行人便/有口似碑之意)¶
汶水滔滔行人儦儦魯道有蕩齊子遊敖¶
　(儦説文云行貌上章以水之盛對言人之多此章以/水之流對言人之行  胡𦙍嘉云為邪而有凝滯不)¶
<pb:KR1c0046_WYG_003-41b>¶
　(暢之意其中必畏人也今觀其車馬之馳驟意氣之/揚詡其所由者魯道也所渡者汶水也彭彭儦儦行)¶
　(人如此衆多也所求何事所合何人而舒徐容/與坦然無疑乎詩人但為紀事而惡自著耳)¶
　　載驅四章章四句¶
　　(愚按齊詩皆稱齊子不稱姜者一以示譏譏其以/齊之子而淫於齊也一以為諱諱其淫醜有玷于)¶
　　(其氏也其亦魯之/吳孟子之謂歟)¶
　猗嗟　序曰刺魯莊公也齊人傷魯莊公有威儀技¶
　藝然而不能以禮防閑其母失人子之道人以為齊¶
　侯之子焉¶
<pb:KR1c0046_WYG_003-42a>¶
　(春秋莊四年冬公及齊人狩于禚公羊傳云公曷為/與微者狩齊侯也齊侯則其稱人何諱與仇狩也此)¶
　(詩疑即狩禚時事葢公朝齊而因以狩也古/者諸侯相朝則有賓射故所言皆賓射之禮)¶
猗嗟昌兮頎而長兮抑若揚兮美目揚兮巧趨蹌兮射¶
則臧兮¶
　(昌説文云日光也歎美魯莊公之儀容有光采也夫/公羊傳云宋萬與魯莊公戰獲乎莊公歸反為大)¶
　(于宋曰甚矣魯侯之淑魯侯之美也當時侈稱之矣/  抑若揚猶言謙尊而光退讓以明禮也  美目而)¶
　(揚狀其眉宇軒翥盼睞可觀之孔云趨今之吏步則/趨疾行也禮有徐趨疾趨為  有巧有拙故美其巧)¶
　(趨也之射則諸侯/相朝  賓射也)¶
<pb:KR1c0046_WYG_003-42b>¶
　(愚按抑若揚承頎而長來惟其長是/以執玉雖俯而無傴僂足恭之態)¶
猗嗟名兮美目清兮儀既成兮終日射侯不出正兮展¶
我甥兮¶
　(名者稱譽之謂即宋萬誇魯侯之美知莊公美名之/著久矣  毛云目上為明目下為清  儀者賓射之)¶
　(儀既成言終事也侯射布也正鳥名鳥之捷㸃者射/之難中以中為雋故畫于皮以為的大射之侯用鵠)¶
　(賓射之侯用正不出正者𤼵必中的也也當時疑莊/公為齊侯子此云展我甥明其非我子    春秋傳)¶
　(桓公六年書子同生/穀梁傳云疑故誌之)¶
　(愚按女之婿亦曰甥孟子帝館甥是也莊公于齊桓/即位後已昏于齊矣或其如齊在齊桓時則即婿之)¶
<pb:KR1c0046_WYG_003-43a>¶
　(稱/矣)¶
猗嗟孌兮清揚婉兮舞則選兮射則貫兮四矢反兮以¶
禦亂兮¶
　(毛云孌壯好貌謂清揚承上美目揚美目清而總言/之  舞則選兮  供事于舞者皆極一時之選此射)¶
　(終之事樂正贊工遷樂備燕之時也下樂必有舞謂/舞應樂節也此非指莊公言特以起  句射則貫兮)¶
　(正在此時葢能與舞節相應耳用貫者貫布也禮射/布侯中必貫布始釋算若大射  皮侯則必貫革)¶
　(周禮王樂以騶虞九節諸侯樂以貍首七節九節者/謂歌九終先五節以聽後四節以應乘矢矢必按節)¶
　(而發故曰節諸侯七節則三節先以聽後四節以應/乘矢則同  四矢反者乃卒射時偶及賓主人皆拾)¶
<pb:KR1c0046_WYG_003-43b>¶
　(取授有司還其矢于受矢之故處也萬呂氏云莊公/弓矢之精觀其以金僕姑射南宫長  可見矣  通)¶
　(篇極贊其儀容技藝之美而㣲寓/不足于慨歎之中此立言之道也)¶
　(愚按以禦亂兮言外謂公之藝勇足以禦外侮而不/能正内亂也以文姜為其母子雖材美其何以制之)¶
　(哉葢惜/之也)¶
　　猗嗟三章章六句(郝氏云此詩較敝笱辭甚婉所/以為母及子也妻淫而責夫其)¶
　　(言易直母亂而責子其/語難顯詩所以善言也)¶
　　齊國十一篇三十四章一百四十三句¶
　田間詩學卷三¶
