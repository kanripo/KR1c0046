# -*- mode: mandoku-view; -*-
#+TITLE: 田間詩學
#+DATE: 2015-08-24 22:06:15.440050
#+PROPERTY: ID KR1c0046
#+PROPERTY: BASEEDITION WYG    
#+PROPERTY: JUAN 卷一
<pb:KR1c0046_WYG_001-1a>¶
欽定四庫全書¶
　田間詩學卷一¶
　　　　　　　　　　　　　桐城錢澄之撰¶
　國風(朱註國者諸侯所封之域而風者民俗歌謡之/詩也諸侯采之以貢于天子天子受之以列于)¶
　(樂官于以考其俗尚之美惡而知其政治之得失焉/舊説二南為正風所以用之閨門鄉黨邦國而化天)¶
　(下也十三國為變風則亦領在樂/官以時存肄備觀省而垂鑒戒耳)¶
　　周南召南譜略(譜曰周召者禹貢雍州岐山之陽/周先公太王避狄難自豳遷焉商)¶
　　(王帝乙之初命其子王季為西伯至紂又命文王/典治南國江漢汝旁之諸侯于是天下三分有其)¶
<pb:KR1c0046_WYG_001-1b>¶
　　(二以服事殷故雍梁岐豫徐揚之人咸被其徳而/從之文王受命作邑于豐乃分岐邦周召之地為)¶
　　(周公旦召公奭之采地施先公之敎于已所職之/國武王伐紂定天下巡狩述職陳誦諸國之詩以)¶
　　(觀民風俗六州者得二公之徳敎尤純故獨録之/屬之太師分而國之其得聖人之化者謂之周南)¶
　　(得賢人之化者謂之召南言二公之徳敎自岐而/行于南國也乃棄其餘謂此為風之正經二國之)¶
　　(詩以后妃夫人之徳為首終以麟趾騶虞為風之/始所以風化天下而正夫婦焉故周公作樂用之)¶
　　(鄉人焉用之邦國焉或謂之房中之樂者后妃夫/人侍御于其君子女史歌之以節義序故爾  郝)¶
　　(氏云周岐豐也召亦岐周地名言周召者文王之/世周公治内召公治外畿内曰周畿外曰召言南)¶
　　(者指政敎所及皆周有天下後追誦其事也周南/亦有南國詩如江漢汝墳化由周達召南無周詩)¶
<pb:KR1c0046_WYG_001-2a>¶
　　(葢専言化/之及逺也)¶
　　周南一之一¶
　闗雎　序曰后妃之徳也風之始也所以風天下而¶
　正夫婦也故用之鄉人焉用之邦國焉(全序載在卷/首據鄭氏自)¶
　(風也以下至闗雎之義也為大序以此為本序今從/之  鄉人謂鄉飲酒禮是鄉大夫三年賓興賢能之)¶
　(禮經云乃合樂周南闗雎是也邦國謂燕禮是諸侯/燕飲其臣子及賔客之禮經云遂歌合樂周南闗雎)¶
　(是也則鄭樵云人之情樂者聞歌則感而為淫哀者/聞歌  感而為傷惟闗雎之聲和而平樂者聞之其)¶
　(樂不至于淫哀者聞之其哀不至于傷此闗雎所以/為美也又云夫子喜魯太師之樂音節中度故曰樂)¶
<pb:KR1c0046_WYG_001-2b>¶
　(矣而不及于淫哀矣而不及于傷皆從樂奏中言之/非以别其文義也  黄佐云燕禮鄉飲升歌三終笙)¶
　(入三終間歌三終乃合樂三終以為亂亂者樂之末/章也闗雎雖為風始以合樂在升歌間歌之後故孔)¶
　(子曰師摯之始闗雎之亂名孔云闗雎者詩篇之名/金縢云公乃為詩以貽王  之曰鴟鴞則篇名皆作)¶
　(者所自/名也)¶
闗闗雎鳩在河之洲窈窕淑女君子好逑¶
　(毛傳興也朱註同女毛云闗闗和聲也雎鳩王雎也/鳥摯而有别  列  傳言人未嘗見其乗居而匹處)¶
　(者馬雎左傳作鴡郯子云少皥氏以鳥紀官鴡鳩氏/司  也杜預註以其摯而有别故為司馬主法制)¶
　(河北方流水之通名宜毛云窈窕幽閒也也孔云淑/女已為善稱則窈窕  為居處  窈深逺  窕深肆)¶
<pb:KR1c0046_WYG_001-3a>¶
　(極也唐詩云窈窕九重閨魯靈光殿賦云旋室便娟/以窈窕皆指所居而言  逑通作仇匹也怨偶曰仇)¶
　(反言之也與公侯好仇同義子匡衡云孔子論詩以/闗雎為首詩曰窈窕淑女君  好逑言能致其貞淑)¶
　(不貳其操情欲之感無介乎容儀宴私之意/不形乎動靜然後可以配至尊為宗廟主也)¶
　(愚按宗鄭説者以太姒思淑女為助祇據序語云然/毛氏以淑女指后妃朱子謂文王宫中之人于后妃)¶
　(始至見其徳而作此詩則序所謂憂在進賢不淫其/色哀窈窕思賢才而無傷善之心皆自宫人稱之)¶
參差荇菜左右流之窈窕淑女寤寐求之求之不得寤¶
寐思服悠哉悠哉輾轉反側¶
　(參差陸佃云三相參為參兩相差為差荇荇説文作/莕菨余也亦作接餘  流爾雅云求也  菜叢生水)¶
<pb:KR1c0046_WYG_001-3b>¶
　(中葢順水之流而求之也按天官醢人陳四豆之實/無荇菜意或為芼羮之用耳  祭統曰官備則具備)¶
　(蠶繅衣服酒醴粢盛薦豆和羮之事皆后妃主之而/内官左右相之也  輾説文作展展之為言舒也轉)¶
　(則運動之義反復也側旁也因展轉而至于反至于/側也皆臥不安席之意  朱註此本其未得而言)¶
參差荇菜左右采之窈窕淑女琴瑟友之參差荇菜左¶
右芼之窈窕淑女鐘鼓樂之¶
　(采説文云掇取也可芼爾雅云搴也邢昺云擇菜也/謂求而得之多則  以擇而用之也菜和羮曰芼)¶
　(陳祥道云鄭氏謂房中之樂不用鐘磬此曰鐘鼓樂/之而周禮敎燕樂以磬師則房中之樂非不用鐘磬)¶
　(也樂鄭云琴瑟在堂鐘鼔在庭言共荇菜之時上下/之  皆作盛其禮也  朱註此章据今始得而言)¶
<pb:KR1c0046_WYG_001-4a>¶
　(采取而擇之也芼熟而薦之也之按琴瑟友之所以/冩其親愛自始得時言鐘鼔樂  所以鳴其和豫自)¶
　(既得/後言)¶
　　闗雎三章一章四句二章章八句(毛傳言后妃有/闗雎之徳是幽)¶
　　(閒貞静之善女宜為君子之好匹能共荇菜備庶/物以事宗廟也則淑女即指后妃也鄭氏以為后)¶
　　(妃求賢女之助而三夫人以下皆化后妃之徳樂/后妃之事然皆不指作者之人朱子謂文王得聖)¶
　　(女為配宫中之人于其始至見/其有幽閒貞静之徳而作是詩)¶
　　(愚按朱子宗毛氏以淑女指后妃是也或疑宫人/不知何指如以為王季之宫人則古者命士父子)¶
　　(異宫彼淑女之得與否亦何預于王季宫人之憂/樂也如以為文王之宫人古者諸侯一娶九女葢)¶
<pb:KR1c0046_WYG_001-4b>¶
　　(必嫡夫人至而姪娣從之未有夫人未至而先有/宫人者也考皇王大紀稱昌為世子娶于有莘曰)¶
　　(太姒謂太姒至時王季固在文王無宫人審矣然/嘗讀大明之篇而疑大紀所載為不足據詩曰文)¶
　　(王初載天作之合明為文王即位之初年矣其曰/文定厥祥親迎于渭造舟為梁一皆由于文王未)¶
　　(有一語言承王季之命而行者若云大明專美文/王雖王季尚存要以文王為主夫娶妻必待父母)¶
　　(之命父在子得自為主乎周書無逸篇稱文王受/命惟中身厥享國五十年史記載文王年九十七)¶
　　(而云享國五十年當以四十七即位詩言文王初/載葢即位之初年也吾不知太姒此時為年幾何)¶
　　(若正當及笄之年則文王且五十年齒不相當也/大明詩有曰纉女維莘纉繼也吾疑太姒為文王)¶
　　(之繼妃因悟大紀稱昌為世子娶于有莘者非太/姒也意必前有莘女不禄無子文王中年艱于嗣)¶
<pb:KR1c0046_WYG_001-5a>¶
　　(𦙍續娶于莘而得太姒有不妒之徳因有則百斯/男之慶故周世歌誦之比其功于姜嫄也若是則)¶
　　(闗雎為文王宫人之作亦足據矣或按鄒氏忠𦙍/亦有是説特疑古者諸侯不再娶  周制非殷制)¶
　　(也按左傳衞莊公娶于齊東宫得臣之妹曰莊姜/美而無子又娶于陳曰戴媯魯惠公之元妃孟子)¶
　　(薨繼室以聲子生隠公非嫡也又娶于宋曰仲子/生而有文在其手曰為魯夫人則周制諸侯再娶)¶
　　(之証矣文王續娶于莘猶恵公續娶于宋也戴據/大戴稱文王十三生伯邑考十五生武王小  謂)¶
　　(文王與武王三齡以九十七終武王九十三終是/文王殁時武王已八十二嵗書言惟十有三年春)¶
　　(大㑹于孟津克商之後享天下尚有四年當享年/九十九不止九十三也二戴葢自相矛盾矣武王)¶
　　(崩時成王年纔十三是以八十五生成王也𤼵史/記載武王克殷告叔旦曰惟天命不享于殷  之)¶
<pb:KR1c0046_WYG_001-5b>¶
　　(未生至于今六十年是武王以六十嵗克商在侯/位已十三年則武王以四十八即位克商後四年)¶
　　(而崩得年六十四嵗以文王殁年考之葢以五十/嵗生武王而非十五生武王明矣如以太姒為文)¶
　　(王之始配以古者男子三十而娶女子二十而嫁/之例準之當文王生武王時太姒必將四十矣生)¶
　　(武王而後如管魯蔡曹郕霍衞耼皆同胞也不應/前此壯年惟伯邑考一人及血氣將衰乃生子纍)¶
　　(纍如/許耶)¶
　葛覃　序曰后妃之本也后妃在父母家則志在于¶
　女功之事躬儉節用服澣濯之衣尊敬師傅則可以¶
　歸寧父母化天下以婦道也(何氏云此詩為歸寧而/作太姒在父母家所習)¶
<pb:KR1c0046_WYG_001-6a>¶
　(者惟女功之事今已出嫁猶不變其素履以為不/如是不敢歸見父母故序謂葛覃后妃之本也)¶
葛之覃兮施于中谷維葉萋萋黄鳥于飛集于灌木其¶
鳴喈喈¶
　(毛傳興也朱註賦也留註云覃延也施移也故黄鳥/摶黍也或謂之黄栗  當葚熟時来在桑間  里語)¶
　(曰黄栗留看我麥黄葚熟否亦應節趨時之鳥也初/爾雅云木族生為灌灌即叢也言葛而及黄鳥狀)¶
　(夏之景此時葛方/盛而未可刈也)¶
葛之覃兮施于中谷維葉莫莫是刈是濩為絺為綌服¶
之無斁¶
<pb:KR1c0046_WYG_001-6b>¶
　(莫莫茂密貎按莫本古文暮字曰莫莫者取稠密陰/暗之義  毛云濩煑之也釋文以為瀹葢以水治之)¶
　(也浴曲禮云為天子削𤓰巾以絺諸侯巾以綌玉藻/云  用二巾上絺下綌以絺精而綌粗故貴絺而賤)¶
　(綌也要緇衣紀云苟有衣必見其敝而引服之無射/為言  以古人之無斁盡如此服矣  朱註葢親執)¶
　(其勞而知其成之不易所以不忍厭棄則張敬夫云/周自后稷以農為務歴世相傳其君子  重稼穡之)¶
　(事其室家則重織絍之勤相與服習其艱難而咏歌/其勤苦此王業之根本也故誦服之無斁之章則知)¶
　(周之所以興誦休其蠶織/之章則知周之所以衰)¶
言告師氏言告言歸薄汚我私薄澣我衣害澣害否歸¶
寧父母¶
<pb:KR1c0046_WYG_001-7a>¶
　(毛云師女師也古者女師教以婦徳婦言婦容婦功/祖廟未毁教于公宫三月祖廟既毁教于宗室  昏)¶
　(禮註云婦人五十無子出不復嫁能以婦道教人者/為女師女出嫁隨以往按襄三十年宋災伯姬待傅)¶
　(至姆未至逮火而死此女師隨往女家之一証也言/告師氏是已告于師氏也言告言歸俾師氏以歸寧)¶
　(之意告之舅姑夫子也猶毛云汚煩也鄭云煩撋之/用功深阮孝緒云煩撋  挼挱也夫人有副褘盛飾)¶
　(以朝事舅姑接見于宗廟進見于君子其餘則私也/衣謂褘衣以下至褖衣禮服也葢因女工暇而歸因)¶
　(歸而治服本與絺綌無闗而上文/服之無斁之儉徳亦即可想見矣)¶
　　葛覃三章章六句¶
　　(愚按禮父母在則歸寧左傳莊二十七年把伯姬/来是也父母殁則使卿寧于兄弟襄十三年楚司)¶
<pb:KR1c0046_WYG_001-7b>¶
　　(馬子庚聘于秦為夫人寧是也以文王中年即位/娶太姒而尚有歸寧之父母則太姒與文王年齒)¶
　　(不相當亦/一証矣)¶
　卷耳　序曰后妃之志也又當輔佐君子求賢審官¶
　知臣下之勤勞内有進賢之志而無險陂私謁之心¶
　朝夕思念至于憂勤也(郝氏云小雅之四牡皇華采/薇杕杜遣勞使臣王者所以)¶
　(享諸臣于外廷也卷耳則后妃所以相王于中/饋也卷耳之志是采薇杕杜之治所由出也)¶
采采卷耳不盈頃筐嗟我懷人寘彼周行¶
　(毛傳憂者之興也朱註賦也備毛云巻耳苓耳也本/草云即蒼耳麴蘖中用之以  酒漿淮南子稱瞽師)¶
<pb:KR1c0046_WYG_001-8a>¶
　(庶女位賤尚枲按枲者枲耳菜名即卷耳也主是官/者至微賤是醢人酒人之屬也  歐陽氏曰卷耳易)¶
　(得頃筐小器也然采采而不能頓盈后妃以采卷耳/之不盈而知求賢之難得因物託意諷其君子  毛)¶
　(云行列也師師濟濟密布朝列謂之周行而朱註周/行大道也言心適念其君子故不能復采  置之大)¶
　(道之/傍也)¶
　(愚按言采采則采非一女嗟我懷人者因筐之不盈/而思人之助之也周行大道置諸彼明有懷也以獨)¶
　(采不如共采之易為/力喻求賢之宜亟也)¶
陟彼崔嵬我馬虺隤我姑酌彼金罍維以不永懷¶
　(爾雅云石山戴土謂之崔嵬毛云虺隤病也隤説文/云下墜也言山髙馬退不能升也  古之酌酒者必)¶
<pb:KR1c0046_WYG_001-8b>¶
　(取諸罍字本作櫑刻作雲雷之象故廟堂之上罍/尊在阼犧尊在西  毛云姑且也人君黄金罍)¶
陟彼髙岡我馬𤣥黄我姑酌彼兕觥維以不永傷¶
　(毛云山脊曰岡𤣥馬病則黄觥角爵也醉陸氏云兕/善抵觸先王制罰爵以兕角為之懼其  而至于抵)¶
　(觸制此以/為酒器)¶
　(愚按二章三章以陟山喻者言圖治如登髙然一步/艱于一步也懐者懐羣才之共事傷者傷一人之獨)¶
　(勞姑酌者聊以燕飲致其慰/勞之情也我者我文王也)¶
陟彼砠矣我馬瘏矣我僕痡矣云何吁矣¶
　(砠本作岨毛云石山戴土曰砠瘏痡皆病/也吁憂也  爾雅註吁作盱張目逺望也)¶
<pb:KR1c0046_WYG_001-9a>¶
　(愚按末章言如陟墝埆之山寸步難進僕馬俱敝徒/勞罔功更何望哉言當及其未敝而得人以助之也)¶
　　卷耳四章章四句(朱子謂后妃以君子不在而思/念之故作是詩又云豈當文王)¶
　　(朝㑹征伐之時羑里拘囚之日而作與夫懿筐非/后妃所宜執大路非后妃所宜遵至于登山飲酒)¶
　　(僕馬勞憊以擬后妃殊屬不倫毛鄭以為内助文/王求賢審官此因左氏引詩誤之也左傳襄十五)¶
　　(年君子謂楚于是乎能官人詩曰嗟我懐人置彼/周行能官人也毛氏據之凡詩稱周行皆謂之密)¶
　　(布朝列因以此詩為后妃思君子敷求哲人布滿/在位也左氏斷章取義引經以傅㑹其説豈可據)¶
　　(彼説以/解經乎)¶
　　(愚按后妃主内事職陰敎善不出於閨壼業不越/乎邊饋安有干預朝政與聞人主求賢審官之事)¶
<pb:KR1c0046_WYG_001-9b>¶
　　(竊以葛覃之詩是太姒始嫁之時猶未離乎女也/故為絺綌女功也告師氏女道也寧父母女心也)¶
　　(至卷耳則正小君之位已久將以助成王化則求/賢審官之事亦宫中所時宜勸儆也  卷耳以備)¶
　　(酒漿宫中尚枲之職必有司是事者借卷耳盈筐/之難以興為政之不可以寡助後二章皆比體也)¶
　　(比之升髙歴險不惟己之勞苦難堪而僕馬之罷/敝已極金罍兕觥且以是慰勉其勞瘁乎求賢共)¶
　　(助之思葢殷/然于言外矣)¶
　樛木　序曰后妃逮下也言能逮下而無嫉妒之心¶
　焉(張綱云木上勾曰喬下曲曰樛喬則與物絶故曰/南有喬木不可休息樛則與物接故曰南有樛木)¶
　(葛藟纍之葛藟在下之物也/以木之樛故得附麗以上)¶
<pb:KR1c0046_WYG_001-10a>¶
南有樛木葛藟纍之樂只君子福履綏之¶
　(毛傳興也朱註同蔓毛云南南土也罔陸璣云藟一/名巨𤓰似燕薁亦  生  嚴氏云動  不吉謂之福)¶
　(履易稱視履考祥言行與吉會也故不曰/禄曰履綏安也雅曰茀禄爾康矣是也)¶
南有樛木葛藟荒之樂只君子福履將之¶
　(荒説文云蕪也蔓延廣逺/之意  鄭云將猶扶助也)¶
南有樛木葛藟縈之樂只君子福履成之¶
　(毛云縈旋也通作□説文云草旋貌按三章一節深/一節纍繫也荒則奄之也縈旋則奄之周也綏者安)¶
　(也將者助之不已也/成者福于是大成也)¶
<pb:KR1c0046_WYG_001-10b>¶
　(愚按樛木惟能下接故葛藟始能上附未有上不接/下而下輒扳附者也序謂后妃能逮下而無嫉妒之)¶
　(心是/也)¶
　　樛木三章章四句(何氏謂南國諸侯歸心于文王/而作文王之徳逺及南方如樛)¶
　　(木之蔭下小國有所歸依如葛藟之得所係書曰/文王誕膺天命以撫方夏大邦畏其力小邦懷其)¶
　　(徳者此也嚴氏謂按文王之國東北/近紂都西北近犬戎故化獨南行)¶
　螽斯　序曰后妃子孫衆多也言若螽斯不妒忌則¶
　子孫衆多也(郝氏云樛木逮下進御者衆/故生子多編詩者以義相承)¶
　(愚按后妃不嫉妒故衆妾得以生子/而所生皆為后妃之子故得衆多也)¶
<pb:KR1c0046_WYG_001-11a>¶
螽斯羽詵詵兮宜爾子孫振振兮¶
　(朱註比也毛傳缺云毛云斯蚣蝑也詵詵衆多也一/一名舂黍七月詩  斯螽動股  文雖顛倒其實)¶
　(也月陸氏云字從冬冬終也至冬而終故謂之螽魯/十  而有螽孔子曰火伏而後蟄者畢今火猶西流)¶
　(再失閏也各鄭云凡物有陰陽情慾者無不妒忌維/蚣蝑不爾  得受氣而生子故能衆多后妃之徳能)¶
　(如是則亦宜然言嚴氏云螽生信宿即羣飛因飛而/見其多故以羽  之  振奮也謂奮起也重言之見)¶
　(衆多/也)¶
螽斯羽薨薨兮宜爾子孫繩繩兮¶
　(薨薨羣飛聲繩繩説文云有紀貌葢狀子孫之長/幼森然各得其序亦如螽斯之羣飛行列不亂也)¶
<pb:KR1c0046_WYG_001-11b>¶
螽斯羽揖揖兮宜爾子孫蟄蟄兮¶
　(揖輯通晉語君輯大夫就車輯或為揖葢通用也詵/詵自未飛之時言也薨薨自方飛之時言也揖揖自)¶
　(飛而下集之時言也蟄振振但言其奮起而已繩繩/則有繼續未艾之意  蟄又見其安静以處式相好)¶
　(無相/猶也)¶
　　螽斯三章章四句¶
　　(愚按螽斯以喻子孫之衆多不以比后妃也惟后/妃不妒故子孫衆多有如此篇中全不露此意但)¶
　　(言宜爾子孫如此使人/思其所以宜者何故耳)¶
　桃夭　序曰后妃之所致也不妒忌則男女以正婚¶
<pb:KR1c0046_WYG_001-12a>¶
　姻以時國無鰥民也¶
桃之夭夭灼灼其華之子于歸宜其室家¶
　(毛傳興也朱註同夭周禮仲春大會男女是月也桃/始華  嚴氏云夭  以桃言指桃之木也灼灼以華)¶
　(言指桃之華也孔云桃或少而未華或華而不少夭/夭灼灼並言則是少而有華者故辨之  鄭云喻婦)¶
　(人以年盛時行宜者謂男女年時俱當之男以女為/室女以男為家首章先言室後言家恒  義也次章)¶
　(先言家後言/室泰之義也)¶
桃之夭夭有蕡其實之子于歸宜其家室¶
　(羅氏云麻實謂之蕡麻于植物中最為多子/言桃之華色既盛又結子之多如麻子然)¶
<pb:KR1c0046_WYG_001-12b>¶
桃之夭夭其葉蓁蓁之子于歸宜其家人¶
　(陸氏云桃性華葉齊生至于有蕡其實然後其葉蓁/蓁故其序如此  家人謂一家之人上下左右皆處)¶
　(之得其道故不特夫婦相宜一家/之人盡以為宜宜只是能相安也)¶
　　桃夭三章章四句¶
　　(愚按桃夭二句言婚姻之及時下二句稱女徳也/序謂后妃之所致也謂不妒忌則婚姻以時國無)¶
　　(鰥民朱子譏其意狹而説疎吾觀嫉妒成俗令人/以室家為苦至有不樂婚娶者過時而鰥容亦有)¶
　　(之至于門内有妒者舉室為之不安其/能宜乎風皆由上始也序説亦未為疎)¶
　兔&KR0431;　序曰后妃之化也闗雎之化行則莫不好徳¶
<pb:KR1c0046_WYG_001-13a>¶
　賢人衆多也(墨子云文王舉閎夭泰顛于罝網之中/而西土服金履祥云計此詩必為此事)¶
　(作/也)¶
　(愚按序謂后妃之化者以后妃宫中憂在進賢故士/類興起下至兔&KR0431;之輩爭有進用之思知上之求賢)¶
　(切/也)¶
肅肅兔&KR0431;椓之丁丁赳赳武夫公侯干城¶
　(朱註興也毛傳缺以毛云肅肅敬也也兔罝捕兔之/網椓杙也椓杙所  張網丁丁其聲  武夫猶言野)¶
　(人干盾也所以禦矢石城所以衞内也然歐陽子云/捕兔之人布網罟于道路林木之下肅  嚴整使兔)¶
　(不能越逸恭鄭云&KR0431;兔之人鄙賤/之事猶能  敬則是賢者衆多也)¶
<pb:KR1c0046_WYG_001-13b>¶
肅肅兔罝施于中逵赳赳武夫公侯好仇¶
　(逵通作馗説文云九逵道也中逵謂九道適中之處/左傳嘉偶曰妃怨偶曰仇反妃而言仇猶以潔為汙)¶
　(以治為亂也好仇言/其徳堪與公侯偶耳)¶
肅肅兔罝施于中林赳赳武夫公侯腹心¶
　(陸氏云椓之丁丁以有所聞施于中逵以有所見施/于中林則無所聞無所見于是焉耳則好徳之至也)¶
　(正葉氏云在野之凡夫逐兔之細事即可以知其才/  如日磾之馭馬甯戚之飯牛陳平之宰肉識者已)¶
　(知其可大用矣近蘇氏云世未嘗患無武夫獨患其/不知敬而不可  今武而知敬故可以為干城腹心)¶
　(也/)¶
<pb:KR1c0046_WYG_001-14a>¶
　(愚按臼季之取冀缺郭泰之取茅容臯/伯通之識梁鴻皆以其在野能敬也)¶
　　兔罝三章章四句¶
　　(愚按兔罝以喻文王之網羅賢才也丁丁喻求賢/之聲逺聞四方也中逵當四方之衝為人才畢集)¶
　　(之所中林則深林隠伏之士皆入吾彀中矣前二/章言奔走禦侮之士後一章言運籌帷幄之人也)¶
　芣苢　序曰后妃之美也和平則婦人樂有子矣¶
采采芣苢薄言采之采采芣苢薄言有之¶
　(朱註賦也毛傳缺按毛云采采非一辭也芣苢馬舄/車前也宜懷姙焉  芣苢好生道上牛迹中本草云)¶
　(子宜姙治産難薄言者聊且隨意之辭采采非一采/也采此芣苢非一人也求而未得曰采之采采既得)¶
<pb:KR1c0046_WYG_001-14b>¶
　(隨地行處皆/有曰有之)¶
采采芣苢薄言掇之采采芣苢薄言捋之¶
　(掇説文云拾取也捋詩詁云以指歴取也陸燧云舊/説掇拾其穂也芣苢無取穂者子之在地者拾之未)¶
　(落者捋/之也)¶
采采芣苢薄言袺之采采芣苢薄言襭之¶
　(爾雅云執衽謂之袺謂舉衣䘳之一角也説文云以/衣衽扱物謂之襭李巡云扱衣上衽于帶衽者裳之)¶
　(下也置袺謂手執之而/不扱襭則扱于帶中矣)¶
　(愚按首章采之有之二句後二章分承掇之/捋之采之之事也袺之襭之有之之事也)¶
<pb:KR1c0046_WYG_001-15a>¶
　　芣苢三章章四句(劉向列女傳云蔡人之女既嫁/于宋夫有惡疾其母將改之女)¶
　　(不從作芣苢之詩芣苢臭惡之草以喻夫之惡疾/也故文選用其事而曰冉耕歌其芣苢謂伯牛有)¶
　　(惡疾/也)¶
　　(愚按后妃有不妒之徳致螽斯之慶周家侈為盛/徳故一時婦人以多子相尚序謂婦人樂有子者)¶
　　(是/也)¶
　漢廣　序曰徳廣所及也文王之道被于南國美化¶
　行乎江漢之域無思犯禮求而不可得也(鄭云紂時/淫風遍于)¶
　(天下維江漢之域先受文王之敎化楚鄒氏云南有/喬木題曰漢廣亦猶定之方中之為  宫有饛簋飱)¶
<pb:KR1c0046_WYG_001-15b>¶
　(之為小/東也)¶
南有喬木不可休息漢有游女不可求思漢之廣矣不¶
可泳思江之永矣不可方思¶
　(毛傳興也朱註興而比也喬毛云喬上竦也説文云/髙而曲也爾雅云勾如羽  下勾曰枓上勾曰喬)¶
　(胡𦙍嘉云樛木下垂則附之者易喬木上竦則依之/者難按木枝上竦則陰少故不可休息  漢水出嶓)¶
　(冢山至大别山入江江水出岷山東流與漢水合入/于海  泳説文云潛行水中也方説文云併船也爾)¶
　(雅謂之泭&KR1097;筏也泳以絶流横渡言故屬廣方以順/流上下言故屬永  嚴氏云此四句轉言女自可求)¶
　(但須媒妁通言六禮俱備不可以非禮求猶江漢/未嘗不可渡須假舟楫以濟不可凌怱泳方之耳)¶
<pb:KR1c0046_WYG_001-16a>¶
翹翹錯薪言刈其楚之子于歸言秣其馬漢之廣矣不¶
可泳思江之永矣不可方思¶
　(毛云錯雜也月令收秩柴薪註云大者可析謂之薪/小者合束謂之柴楚水名一名荆沈括云揚州宜楊)¶
　(荆州宜荆地名因此士翹翹秀起之貌婦鄭云楚雜/薪之中尤翹翹者    昏禮壻親迎至  家婦升車)¶
　(則壻授綏御輪以行今曰秣馬謂親迎也休鄒氏云/翹薪四語與章首四句遥對葢喬木不可  錯薪則)¶
　(有可刈也游女不可/求于歸則有可効也)¶
翹翹錯薪言刈其蔞之子于歸言秣其駒漢之廣矣不¶
可泳思江之永矣不可方思¶
<pb:KR1c0046_WYG_001-16b>¶
　(蔞蔏蔞也一名購郭璞云蔞蒿也下許慎云馬二嵗/曰駒孔云六尺以上為馬五尺以  為駒古者駕車)¶
　(兩服兩驂服必用牡馬/驂則可用其次者耳)¶
　　漢廣三章章八句(朱子云文王之化自近而逺先/及于江漢之間而有以變其淫)¶
　　(亂之俗故出游之女人望見之而知/其端莊静一非復前日之可求矣)¶
　　(愚按風俗之貞淫以女為主男子之犯非禮皆因/女子之可求而始犯也不可求而邪念息矣故序)¶
　　(云人無欲求犯禮者由貞潔使之然也夫見游女/而欲求此𤼵乎情也知其不可求而反于禮此止)¶
　　(乎禮義也王者不能強人使無情而使/其𤼵而能止則教化之入人者深也)¶
　汝墳　序曰道化行也文王之化行乎汝墳之國婦¶
<pb:KR1c0046_WYG_001-17a>¶
　人能閔其君子猶勉之以正也(申培説商人苦紂之/虐歸心文王而作是)¶
　(詩/)¶
遵彼汝墳伐其條枚未見君子惄如調饑¶
　(朱註賦也毛傳缺也遵循也汝水説文云出大盂山/黄柏谷西墳大防  楚辭云登大墳以逺望則此墳)¶
　(亦汝水厓之髙土或云今葉縣界内有汝墳城遺址/  徐鍇云條自枝而出枚自條而出  惄蹙通恚而)¶
　(不得之思調飢言飢不可/忍急欲救之如調理病也)¶
遵彼汝墳伐其條肄既見君子不我遐棄¶
　(毛云肄幹也斬而復生曰肄也左傳晉國不恤宗周/之缺而夏肄是屏謂把夏餘    遐逺也言文王不)¶
<pb:KR1c0046_WYG_001-17b>¶
　(以我所居逺于周地而/有棄我不恤之意也)¶
魴魚頳尾王室如燬雖則如燬父母孔邇¶
　(毛云魚勞則尾頳魴魚本白勞于網罟尾變而赤矣/  張氏曰勞苦之極從而自寛曰王室雖如燬而文)¶
　(王在邇有以恤我也玩此詩民雖怨紂而尚/以周之故未至于泮散其可謂至徳也矣)¶
　　汝墳三章章四句(朱註汝旁之國被大王之化婦/人喜其君子行役而歸因記其)¶
　　(未歸之時思望之情/如此而追賦之也)¶
　　(愚按此汝旁之民聞文王之徳化而思得一見也/汝去紂都近去岐周逺墳厓最髙又有樹以蔽之)¶
　　(思文王而不見故欲伐去條枚條肄以望西土耳/蜀先主送徐庶既别望之不見令伐其當所去路)¶
<pb:KR1c0046_WYG_001-18a>¶
　　(之樹以望之望窮不見而後罷詩亦猶是意也/篇中有未見之憂既見之喜急欲親近父母耳)¶
　麟之趾　序曰闗雎之應也闗雎之化行則天下無¶
　犯非禮雖衰世之公子皆信厚如麟趾之時也(郝氏/云周)¶
　(南以闗雎始以麟趾終召南以鵲巢始以騶虞/終編詩者取徳脩瑞應之義著王道之茂也)¶
麟之趾振振公子于嗟麟兮¶
　(毛傳興也朱註同之説文云麟牝麟也麟之趾不踐/生草不履生蟲仁  見于趾者也振奮也振振者言)¶
　(其家教仁厚公子皆奮發興起以/為善也于嗟兼歎息稱羡之辭)¶
　(愚按振振言其/子孫之將興也)¶
<pb:KR1c0046_WYG_001-18b>¶
麟之定振振公姓于嗟麟兮¶
　(定爾雅作顁也毛云題也説文無顁字當通作頂頂/顛也所謂額  註引或云麟有角而不以抵也姓孫)¶
　(也孫是子之所/生故曰子孫)¶
麟之角振振公族于嗟麟兮¶
　(陸氏云麐似麕圓頂一角故西狩獲麐曰有麕而角/也傳曰麒似麐而無角漢終軍傳曰麐角戴肉設武)¶
　(備而不為害所以為仁祖陸氏云始于趾終于角毎/況愈上  朱註謂同髙  為族按禮小記曰親親者)¶
　(以三為五以五為九父者子之祖因上推之以及于/己之祖子者父之孫因下推之以及于己之孫此以)¶
　(三為五也己之祖自已子視之則為曾祖自已孫視/之則為髙祖己之孫自已父視之則為曾孫自已祖)¶
<pb:KR1c0046_WYG_001-19a>¶
　(視之則為𤣥孫故又上推以及己之曽髙下/推以及己之曾𤣥此以五為九也謂之九族)¶
　　麟之趾三章章三句¶
　　(愚按此詩美文王之子孫稱公子文王未稱王也/文王以后妃不妒子孫衆多詩人以多固可羡而)¶
　　(賢尢可羡也有闗雎之徳以衍螽斯之慶而後有/麟趾之祥麟牝麒也其歸美后妃乎或曰公姓公)¶
　　(族文王時尚未有也公子之振振羡辭也公姓公/族之振振祝辭也三章皆咏麟徳趾則膝以下也)¶
　　(故曰公子定則視我居上矣角則益上矣故别以/公姓公族非以趾屬子定屬姓角屬族總贊麟耳)¶
　　周南之國十一篇三十四章百五十九句¶
　　召南一之二(鄭譜載周南内按譜分岐邦周召之/地為公旦公奭之采邑周左召右則)¶
<pb:KR1c0046_WYG_001-19b>¶
　　(召為漢扶風地今鳳翔以西諸屬是/也舊謂扶風雍縣南有召亭即其地)¶
　鵲巢　序曰夫人之徳也國君積行累功以致爵位¶
　夫人起家而居有之徳如鳲鳩乃可以配焉(孔云后/妃夫人)¶
　(皆指太姒也周南王者之化故稱/后妃召南諸侯之化故稱夫人)¶
維鵲有巢維鳩居之之子于歸百兩御之¶
　(毛傳興也朱註同首毛云鳩鳲鳩秸鞠也户淮南子/謂太陰所建蟄蟲  穴而處鵲巢向而為  蓋鵲巢)¶
　(開户向太乚而背太歳嵗多風則去喬木巢傍枝善/為巢者莫如鵲也  鳩壹宿鳥也謂壹于所宿之木)¶
　(一曰祝鳩或曰鵻與鳲鳩皆壹鳥也尸鳩性壹而慈/祝鳩性壹而孝故有尸祝之號禽經曰拙者莫如鳩)¶
<pb:KR1c0046_WYG_001-20a>¶
　(不自為巢居鵲之成巢鵲修巢必以小雪日其上梁/必吉日也門之向嵗必更四月中雛能飛矣巢空鳩)¶
　(來居之五六月鳩將雛去小雪鵲乃復來略無爽也/  郝氏云君夫人之徳静専以守成故鵲巢無為而)¶
　(已大雅曰哲夫成城哲婦傾城小雅曰無非無儀無/父母貽罹君夫人而欲有為毁巢之道也  風俗通)¶
　(云車有兩輪馬有四匹故車稱兩馬稱匹巢御迓通/  左傳趙孟入于鄭鄭伯享之穆叔賦鵲  趙孟曰)¶
　(武不堪也葢以鵲有巢而鳩/居之喻晉君有國趙孟治之)¶
維鵲有巢維鳩方之之子于歸百兩將之¶
　(毛云方有之也之鄭云猶嚮也上章主迎之而言故/曰居之此主送  而言故曰方之言向其巢之所在)¶
　(而將往居之也毛潘江云方竝也二鳩並栖以比夫/人與君同居    云將送也孔云夫人之嫁自乗家)¶
<pb:KR1c0046_WYG_001-20b>¶
　(車宣五年齊髙固及子叔姬來反馬何彼穠矣美王/姬之車自天子以至于大夫皆有留車反馬之禮泉)¶
　(水云還車言邁箋謂還車者嫁時乗車今思乗以歸/也知夫人之嫁自乗家車也迓之者夫自以其車迎)¶
　(之送之者則其家以車送之故知壻車在/百兩御之之中婦車在百兩將之之中矣)¶
維鵲有巢維鳩盈之之子于歸百兩成之¶
　(盈滿也鄭謂衆媵姪娣之多也章按鳩字從九諸侯/一娶九女故有取于鳩也  首  夫家以百兩迎之)¶
　(次章父母以百兩將之二姓婚/姻之禮以成故總曰百兩成之)¶
　　鵲巢三章章四句¶
　　(愚按文王親迎之禮見于大雅大明篇此南國諸/侯被文王之化亦以親迎為重而盛其禮有如此)¶
<pb:KR1c0046_WYG_001-21a>¶
　采蘩　序曰夫人不失職也夫人可以奉祭祀則不¶
　失職矣(按射義士以采蘩為節樂不失職也取末章/夙夜在公為三宫夫人世婦有事于蠶者皆)¶
　(不失其職故士射以為節云南朱註古者后夫/人有親蠶之禮此詩亦猶周  之有葛覃也)¶
于以采蘩于沼于沚于以用之公侯之事¶
　(朱註賦也毛傳缺之毛云蘩白蒿也記季氏云蠶之/未出者采蘩以洗  令其易出  禮  祭義云古者)¶
　(天子諸侯必有公桑蠶室近川而為之以便浴蠶故/于沼于澗皆水濵也  事謂所以成君服也禮世婦)¶
　(卒蠶獻繭于夫人夫人曰此所以為君服與/遂副褘而受之用少牢以禮之重其事也)¶
于以采蘩于澗之中于以用之公侯之宫¶
<pb:KR1c0046_WYG_001-21b>¶
　(宫蠶室也上曰于以用之公侯之事第言其旨此曰/于以用之公侯之宫則已入宫親其事矣  鄒氏云)¶
　(不言采桑而言采蘩蘩之生常先于桑古者王親耕/三推而止后親蠶三灑而止蠶二十七日而老三俯)¶
　(三起事乃大已在三宫夫人世婦登其事而后夫人/特躬為之帥賦事而不獻功故于蠶未出時第采蘩)¶
　(洗之而/事訖矣)¶
被之僮僮夙夜在公被之祁祁薄言還歸¶
　(毛云被首飾也賤少牢禮云主婦被錫註云被錫當/讀為髲鬄葢剔  者之髲以被婦人之紒為飾故謂)¶
　(之被周禮后服首飾有副編次三者此其次也葢指/三宫夫人世婦之服耳毛云僮僮竦而敬也説文云)¶
　(僮通作曈日曈曨欲明也即下夙字意公即所謂公/桑也當日欲明之時即起趨事自夙至夜竟日皆在)¶
<pb:KR1c0046_WYG_001-22a>¶
　(公所祁祁舒遲而歸也夙而趨事至夜則可以還歸/矣非君夫人之重蠶事勤于倡率安能恪共無怠如)¶
　(此/)¶
　　采蘩三章章四句¶
　　(愚按邠風曰蠶月條桑又曰八月載績周之先世/以農起家其婦人以蠶績為事闗雎即次以葛覃)¶
　　(績事也鵲巢即次以采蘩蠶事也后妃夫人始至/其國首先舉行者惟此二事足以見周室之所重)¶
　　(矣及周之將亡其詩曰休其蠶織是棄其家法也/  序以為夫人奉祭祀之詩攷周禮后六服有三)¶
　　(翟為祭祀之服而首飾有副編次三等后服祭服/首服皆副則不用編可知況次乎此詩所稱之被)¶
　　(即次也被非祭服/固知非祭祀之事)¶
<pb:KR1c0046_WYG_001-22b>¶
　草蟲　序曰大夫妻能以禮自防也(朱註謂南國被/文王之化諸侯)¶
　(大夫行役在外其妻獨處感時物之變思其君子如/此  郝氏云謂獨居之妻思夫則為鍾情謂初嫁之)¶
　(女自防則為守禮小雅以勞歸士體其情/也召南以咏賢妻貴其禮也故序確而正)¶
喓喓草蟲趯趯阜螽未見君子憂心忡忡亦既見止亦¶
既覯止我心則降¶
　(毛傳興也朱註賦也精草蟲阜螽皆蝗屬説文無喓/字通作要象其結束  悍之形  趯説文云踊也陸)¶
　(氏云草蟲鳴阜螽躍而從之故阜螽曰蠜草蟲謂之/負蠜  婦人從夫其象有如此  鄭云未見君子謂)¶
　(在塗時也在塗而憂憂不當君子無以寜父母既見/謂已同牢而食也既覯謂已昏也  昏儀云壻親受)¶
<pb:KR1c0046_WYG_001-23a>¶
　(之于父母是在女家已見矣而云未見者未見其待/己之禮而心憂也  覯疑與昏媾義同謂成昏也)¶
陟彼南山言采其蕨未見君子憂心惙惙亦既見止亦¶
既覯止我心則説¶
　(毛云南山周南山也蕨&KR2240;也其初生類鱉脚故名得/陟彼南山者其志在得所采猶女子適人其志在)¶
　(所從也而陸氏云降所以反忡忡説所以反惙惙忡/忡謂中  不下降下也惙惙謂綴而不解説解也)¶
陟彼南山言采其薇未見君子我心傷悲亦既見止亦¶
既覯止我心則夷¶
　(陸氏云薇似藿禮芼豕以薇又謂之迷蕨莊子所謂/迷陽是也  惙惙之憂深于忡忡傷悲之心苦于惙)¶
<pb:KR1c0046_WYG_001-23b>¶
　(惙此未見之憂一節緊一節也降則心稍放下説則/喜動于中夷則心氣和平此既見之喜一節深一節)¶
　(也/)¶
　(愚按曾子問曰嫁女之家三夜不息燭思相離也始/以憂而忘其悲至是轉憂父母之憂已不知有當于)¶
　(君子否思父母之心不覺轉憂而為傷悲情之至也/  張衡謂大火流草蟲鳴則鳴躍在深秋之候而薇)¶
　(蕨皆春時所有則草蟲特以況女之從男而/采蕨采薇正仲春于歸時途中所偶見也)¶
　　草蟲三章章七句¶
　　(愚按篇中語多與小雅出車詩同出車勞還率也/其率隨南仲出征王者代為室人思征夫之辭曲)¶
　　(體其情以勞之耳草蟲則作自婦人豈當日/是詩已傳聞之于上而因入諸宴勞之篇邪)¶
<pb:KR1c0046_WYG_001-24a>¶
　采蘋　序曰大夫妻能循法度也能循法度則可以¶
　承先祖共祭祀矣(禮記昏義云古者婦人先嫁三月/祖廟未毁教于公宫祖廟既毁教)¶
　(于宗室教以婦徳婦言婦容婦功教成祭之牲用魚/芼之以蘋藻所以成婦順也註云祖廟未毁言此女)¶
　(于此祖有服于君為親故使女師教之于公宫公宫/祖廟也既毁謂無服也則于君為疎故教于宗子之)¶
　(家牢孔云此教成之祭祭無/牲  告成事耳非正祭也)¶
于以采蘋南澗之濱于以采藻于彼行潦¶
　(朱註賦也毛傳缺蘩爾雅云萍䓑其大者蘋義毛云/藻聚藻也左傳蘋  蕰藻之菜蕰聚也  昏  云魚)¶
　(蘋藻皆水/物陰類)¶
<pb:KR1c0046_WYG_001-24b>¶
于以盛之維筐及筥于以湘之維錡及釜¶
　(毛云無足曰釡釡古作鬴錡三足釜也也鄭云烹蘋/藻者于魚湆之中是鉶羮之芼按湆汁  鉶盛和羮)¶
　(器凡肉味之有菜和者則以鉶盛之故曰鉶羮芼者/用菜雜肉為羮之汁先將蘋藻烹于魚汁之中始盛)¶
　(以鉶所謂芼/以蘋藻也)¶
于以奠之宗室牖下誰其尸之有齊季女¶
　(毛云奠置也宗室大宗之廟也别按大宗大夫之始/祖諸侯自嫡子以外葢為别子  子始為大夫繼别)¶
　(子之嫡子世為大夫則立廟以祀之是為宗室南奠/置于地也  鄭云牖下户牖間之前古人廟堂  向)¶
　(室在其北户東牖西皆南面去牖近故曰牖下所以/不于室中者凡昏事為女行禮皆設几筵于户外取)¶
<pb:KR1c0046_WYG_001-25a>¶
　(外成之義故教成之祭亦于户外設奠也者尸陳也/鄭云祭事主婦設羮教成之祭更使季女  成其婦)¶
　(禮也廟孔云知非宗子之女自祭家廟者若宗女自/祭其  何須言于宗室乎固知為教于宗室之女教)¶
　(成而/祭也)¶
　　采蘋三章章四句(序謂大夫妻能循法度朱註謂/大夫妻能奉祭祀而其家人序)¶
　　(其事以美之也孔云宗室大宗之廟若非教成之/祭則大夫之妻自祭夫氏何故云大宗之廟又云)¶
　　(三月以來教之以法度故為此祭所以教成其婦/禮使季女自設其羮則尸祭皆法度之教也季女)¶
　　(嫁即為大夫之妻故序曰/能循法度可以共祭祀矣)¶
　　(愚按射義卿大夫以采蘋為節樂循法也季女既/教之以四徳而後使之尸祭欲全成其婦道耳是)¶
<pb:KR1c0046_WYG_001-25b>¶
　　(之謂循/法也)¶
　甘棠　序曰美召伯也召伯之教明于南國(蘇氏云/周公在)¶
　(内近于文王雖有徳而不見則其詩不作/召公在外逺于文王功業明著詩作于下)¶
蔽芾甘棠勿翦勿伐召伯所茇¶
　(朱註賦也毛傳缺者毛云蔽芾小貌甘棠杜梨也蔽/爾雅云杜赤棠白  棠杜澀而棠甘字説云詩言)¶
　(芾甘棠以杜之美言有杕之杜以棠之惡言周禮夏/官教茇舍註云草止之也孔云茇者草也草中止舍)¶
　(故云茇而漢書王吉傳云昔召公述職當民事時舍/于棠下  聴斷焉是時人皆得其所後世思其仁恩)¶
　(至于不伐甘棠下朱註召伯循行南國以布文王之/政或舍甘棠之  後人思其徳故愛其樹而不忍傷)¶
<pb:KR1c0046_WYG_001-26a>¶
蔽芾甘棠勿翦勿敗召伯所憩¶
　(朱註敗折也勿敗則非特勿伐之而已猶云/勿殘壞之憩古作憩本作愒説文云息也)¶
蔽芾甘棠勿翦勿拜召伯所説¶
　(拜説文云首至地也謂攀下也曰朱註勿拜則非特/勿敗而已  程大昌云三章皆  勿翦翦斷也勿拜)¶
　(則不伐不敗且不敢屈其枝使/垂敬之至也  説税通税駕也)¶
　(愚按齊景公愛其槐嚴刑以禁之置吏以守之人望/而不敢指目而人傷之威不足以庇所愛也召伯之)¶
　(棠人自愛之惟其徳也/威與徳之不相及若此)¶
　　甘棠三章章三句(按譜謂文王作邑于豐分周召/之地為二公采邑分施政教于)¶
<pb:KR1c0046_WYG_001-26b>¶
　　(六州而采其詩為風愚謂文王身為西伯召公安/得于此時稱伯必武王克商以後使周召分陜而)¶
　　(始命為二伯而後有召伯之稱何氏謂二公于文/王時未嘗用事故書君奭乃周召對語之詞其歴)¶
　　(舉文王之臣惟虢叔閎夭散宜生泰顛南宫适及/武王時虢叔先死則曰武王惟兹四人尚迪有禄)¶
　　(而已周召分陜而治在武王得天下之後而甘棠/頌召伯之詩又當在康王之時考竹書召公以康)¶
　　(王二十四年薨則是召公殁後始作是詩也玩詩/辭意自是覩遺蹟而興思應作于康王之世後人)¶
　　(編入召南耳留皇甫謐云召公文王之庶子勝殷/後封于北燕  周佐政食邑于召輔成王康王卒)¶
　　(諡曰康長子繼燕支子繼召按左傳富辰言文王/昭十六國而無燕何也或以為王季庶子亦無所)¶
　　(本/)¶
<pb:KR1c0046_WYG_001-27a>¶
　行露　序云召伯聴訟也衰亂之俗微貞信之教興¶
　彊暴之男不能侵陵貞女也¶
　(愚按彊暴之男致貞女于獄訟/而終不之從召公聴訟之明也)¶
厭浥行露豈不夙夜謂行多露¶
　(毛傳興也朱註賦也仲厭足也浥濕也猶云濕透足/也行露道上之露也  春嫁娶之時道始有露故因)¶
　(以起興也左傳楚伐隨取成而還君子曰隨之見伐/不量力  量力而動具過鮮矣詩曰豈不夙夜謂行)¶
　(多露自守之謂也晉韓獻子告老公族穆子有廢疾/將立之辭曰詩云豈不夙夜畏行多露杜註言豈不)¶
　(欲早暮而行懼多露之濡已/以喻違禮而行必有汙辱)¶
<pb:KR1c0046_WYG_001-27b>¶
誰謂雀無角何以穿我屋誰謂女無家何以速我獄雖¶
速我獄室家不足¶
　(陸氏云雀物之淫者䑕物之貪竊者以譬彊暴也禽/經云雀交不一雉交不再  毛云速召也獄埆  孔)¶
　(云囚証于角核之處周禮謂之圜土則/獄者核實道理之名臯陶造獄謂此也)¶
　(愚按雀本無角也而穿屋似乎有角女本無家也而/速獄似乎有家家猶夫也女以夫為家皆實無而似)¶
　(有也雖聴者不能無疑迨聴明後而䑕果/無牙女果無家故曰室家不足慶喜之辭)¶
誰謂䑕無牙何以穿我墉誰謂女無家何以速我訟雖¶
速我訟亦不女從¶
<pb:KR1c0046_WYG_001-28a>¶
　(先獄後訟者謂先繫/之獄而後置對也)¶
　(愚按末二句葢已訟明出獄全其守禮之操而自幸/也當必先為疑獄召公理而出之故序以為召公聴)¶
　(訟也室家不足亦不/汝從皆訟明後之詞)¶
　　行露三章一章三句二章章六句(劉向列女傳云/召南申人之女)¶
　　(既許嫁于酆夫家禮不備而欲迎之女不肯往夫/家訟之于理致之于獄女終以一物不具一禮不)¶
　　(備守節持義必死/不往而作是詩)¶
　　(愚按周禮仲春之月令㑹男女又曰司男女之無/夫家者註云會男女謂初昏者也無夫家謂男無)¶
　　(家女無夫矜寡者也此詩女不從男至于男興訟/而女對獄豈委禽之時不由父母耶意即所謂女)¶
<pb:KR1c0046_WYG_001-28b>¶
　　(無夫者彊暴之男強委禽焉而不受因有此訟耳/觀詩辭皆女自為主也據孔云女為父母所嫁媒)¶
　　(妁和否不由于已而詩皆女與男訟之辭以文王/之教女皆貞信非禮不動若在父母之家女豈能)¶
　　(自主乎必是仲春/所㑹無夫之女也)¶
　羔羊　序云鵲巢之功致也召南之國化文王之政¶
　在位皆節儉正直徳如羔羊也¶
羔羊之皮素絲五紽退食自公委蛇委蛇¶
　(朱註賦也毛傳缺而毛云古者素絲以英裘紽英飾/也以素絲為組紃  施諸裘縫為飾曰紽五  合五)¶
　(羊之皮為一裘也百里奚五羊之皮葢仿古制五皮/小則合縫多而用絲煩五紽見其皮之大只用  紽)¶
<pb:KR1c0046_WYG_001-29a>¶
　(耳皮大則賤正言其儉也朝羔裘大夫趨朝之服嚴/氏云緇衣羔裘諸侯日視  之服卿大夫朝服亦服)¶
　(之其所異者君則純色臣則以他物飾其褎所謂羔/裘豹袖羔裘豹袪是也  玉藻云君日出視朝退適)¶
　(路寢聴政使人視大夫大夫退然後適小寢釋服葢/退朝之後君適路寢臣亦適其治事之館館乃所直)¶
　(之廬謂公館非私家也此大夫葢公爾忘私日恪于/位以勤其官每宵衣而旰食其自公所服此羔裘故)¶
　(即所見/稱之)¶
羔羊之革素絲五緎委蛇委蛇自公退食¶
　(上章言皮以有毛故稱皮此章言革則毛已脱去而/裘將敝矣  緎説文云羔裘之縫也孫炎云裘縫之)¶
　(界/域)¶
<pb:KR1c0046_WYG_001-29b>¶
羔羊之縫素絲五總委蛇委蛇退食自公¶
　(次章言革毛去而革存也此章言縫革敝而縫見也/  總説文云聚束也大約縫之起脊處曰紽有界限)¶
　(處曰緎合二為一曰總之羔裘至希革而縫見如晏/子一狐裘三十年節儉  至也自公退食退食自公)¶
　(朝夕往來出公門入私門出私門/入公門此外無事是其正直也)¶
　　羔羊三章章四句(朱註謂在位皆節儉正直故詩/人美其衣服有常而從容自得)¶
　　(如/此)¶
　　(愚按羔羊之臣儉于已而恪于位出入有常不見/有宵衣旰食之勞想見太平之治官無廢事亦不)¶
　　(好事循分自盡而已晚近功名之士目此輩/為穿衣喫飯漢耳豈知此為世道之極治哉)¶
<pb:KR1c0046_WYG_001-30a>¶
　殷其靁　序云勸以義也召南之大夫逺行從政不¶
　遑寧處其室家能閔其勤勞勸以義也¶
殷其靁在南山之陽何斯違斯莫敢或遑振振君子歸¶
哉歸哉¶
　(朱註興也毛傳缺也張敬夫云即鸛鳴婦歎之義將/風雨則思念行者  何者疑念之詞何斯之斯斯此)¶
　(人謂君子也違斯之斯斯此所謂室家也家遑暇也/  按莫敢或遑申違斯之義言所以久違  室而不)¶
　(顧者以王事至重非惟不遑抑莫敢遑耳以嚴氏云/冀其畢事來歸而不敢為決詞知其未可  歸也)¶
殷其靁在南山之側何斯違斯莫敢遑息振振君子歸¶
<pb:KR1c0046_WYG_001-30b>¶
哉歸哉¶
　(毛云側亦在其陰與左右也息孔云上言陽謂山之/南此云側三方皆是  毛云  止也按人一呼一吸)¶
　(為息故謂/息為止)¶
殷其靁在南山之下何斯違斯莫或遑處振振君子歸¶
哉歸哉¶
　(鄭云下謂山足陸氏云雷髙弗雨雷在南山/之下則雨矣  處止也謂至家而安止也)¶
　　殷其靁三章章六句(朱註謂南國之婦人其君子/從役在外而思念之故作此)¶
　　(詩郝氏謂西伯率南國諸侯以服事殷其/大夫以西伯之命共紂之役室家念之)¶
<pb:KR1c0046_WYG_001-31a>¶
　　(愚按篇中斯字似指周言諸侯既已歸周而復事/紂南國之大夫仍往役焉婦人疑之謂何哉業已)¶
　　(斯矣而復違斯且莫敢或遑如此斯與彼對違斯/者謂役于彼也葢不敢質言耳歸哉歸哉歸于斯)¶
　　(也因其違/望其歸耳)¶
　摽有梅　序云男女及時也召南之國被文王之化¶
　男女得以及時也(申培説女父/擇壻之詩也)¶
摽有梅其實七兮求我庶士迨其吉兮¶
　(毛傳興也朱註賦也孔毛云摽落也一曰擊也擊而/落之也  曰七兮者  云十分之中尚七未落已三)¶
　(分落矣我求有選擇之意庶者未定之辭士者禮義/之人曰  庶士葢女父言云爾迨及也皇皇惟恐其)¶
<pb:KR1c0046_WYG_001-31b>¶
　(晚之意及此吉日而定其人非謂便于歸也女子盛/年難久譬梅實之易落為父母者惟恐得壻之過時)¶
　(不覺其詞/之急如此)¶
摽有梅其實三兮求我庶士迨其今兮¶
　(三者承上而言過此以往梅之墮落益多其/在者餘三分耳  毛云今急詞也謂即今也)¶
摽有梅頃筐塈之求我庶士迨其謂之¶
　(毛云塈取也或謂塈當作槩槩平斗斛木也謂/者父母遣媒妁通言姑先定約徐俟禮行也)¶
　　摽有梅三章章四句¶
　　(愚按譙周云男自二十以及三十女自十五以及/二十皆得以嫁娶先是則早後是則晚矣孫卿曰)¶
<pb:KR1c0046_WYG_001-32a>¶
　　(霜降逆女氷泮殺止霜降九月也氷泮正月也自/季秋至孟春皆嫁娶之時過此則為仲春周禮媒)¶
　　(氏以仲春之月會男女之無夫家者相奔不禁奔/非淫奔謂不親迎也以事迫而禮簡耳故女十三)¶
　　(而笄將以適人而父母之心急矣此詩急欲得壻/然必曰求我庶士不肯適非類也曰迨其謂之必)¶
　　(待媒妁通言也慎重如此雖于情已急而于/禮不欲苟且遷就序謂被大王之化者此也)¶
　小星　序云惠及下也夫人無妒忌之行惠及賤妾¶
　進御于君知其命有貴賤能盡其心矣(朱註以南國/夫人承后妃)¶
　(之化能不妒忌以惠其下故衆妾美之如此妒按闗/雎之有樛木鵲巢之有小星皆由君夫人不  之感)¶
　(致/也)¶
<pb:KR1c0046_WYG_001-32b>¶
嘒彼小星三五在東肅肅宵征夙夜在公寔命不同¶
　(朱註興也毛傳缺還朱註衆妾進御于君不敢當夕/見星而往見星而  故因所見以起興  内則云妾)¶
　(雖老年未滿五十必與五日之御若妻不在妾御莫/敢當夕按諸侯一娶九女夫人及二媵各有姪娣凡)¶
　(五日而徧其進御于望前先卑望後先尊惟毎月十/五十六二夕日月相對夫人當御雖夫人不在此二)¶
　(夕衆妾不敢當御也三毛云三心五噣噣咮也栁為/咮  孔云心在東方  月時也噣在東方正月時也)¶
　(陸佃謂心之見在正春而噣之見在冬春之交不同/時見也  何氏云三五在東不兼言心専指噣也栁)¶
　(有八星步天歌云八星曲頭垂似栁近上三星號為/酒享晏大酺五星守是也而參與昴皆西方之宿月)¶
　(令孟春之月昏參中尚書日短星昴以正仲冬皆謂/見于南方也此詩作于冬春之交道其所見栁在東)¶
<pb:KR1c0046_WYG_001-33a>¶
　(參昴在南正一時事也為在公公所也古者王立六/宫正寢一燕寢五正寢  王后所専而燕寢諸嬪以)¶
　(時叙御諸侯之宫半于天子其叙御于燕寢之制亦/宜同也衆妾進御于君初昏見星而往將旦見星而)¶
　(還往來總在暗中雖/夙亦是夜故曰宵征)¶
嘒彼小星維參與昴肅肅宵征抱衾與裯寔命不猶¶
　(參謂之實沈昴謂之旄頭皆陸氏謂進御之法姪娣/兩兩當夕參昴二星也又  西方之星其在于冬則)¶
　(以夕並見是也叙鄭云裯牀帳也漢世名帳為裯抱/衾與裯即掌御  于燕寢之事不猶不相若也  程)¶
　(子曰賤妾得御于君是其可以僭恣而踰分之時/乃謹于抱衾與裯而知命之不猶則教化至矣)¶
　　小星二章章五句¶
<pb:KR1c0046_WYG_001-33b>¶
　　(愚按古者閨門雍穆雖由夫人無嫉妒之心亦由/名位既定秩然有常故衆妾皆得以義命自安而)¶
　　(以進御為夫人之惠即如是安得/有後世専房之寵奪嫡之禍乎)¶
　江有汜　序曰美媵也勤而無怨嫡能悔過也文王¶
　之時江沱之間有嫡不以其媵備數媵遇勞而無怨¶
　嫡亦自悔也(朱註謂汜水之旁媵有待年于國而嫡/不與之偕行者其後嫡被后妃夫人之)¶
　(化乃能自悔而迎/之故媵作此詩)¶
江有汜之子歸不我以不我以其後也悔¶
　(毛傳興也朱註同還汜説文云水别復入水也孔云/凡水決之岐流復  本水者為汜  朱子云夏水自)¶
<pb:KR1c0046_WYG_001-34a>¶
　(江而别以通于漢復還入江冬竭夏流故謂之夏其/入江處名夏口即詩所謂江有汜也  郝氏云以汜)¶
　(自比以江比嫡賢女恭順之辭以婦人謂嫁曰歸追/數昔日之辭春秋能左右之曰  悔者嫡自恨其前)¶
　(日之非而/改過也)¶
江有渚之子歸不我與不我與其後也處¶
　(毛云渚小洲也水岐成渚已鄭云江水流/而渚留是嫡與已異心使  獨留不行也)¶
　(愚按獨留者謂不以進御而獨留不與諸娣同/行非待年于國不與嫡偕行也處止其所也)¶
江有沱之子歸不我過不我過其嘯也歌¶
　(鄭云岷山導江東别為沱孔云皆大水分出别為小/水之名也  鄭云嘯蹙口出聲嫡有所思而為之既)¶
<pb:KR1c0046_WYG_001-34b>¶
　(覺自悔而歌歌者言/其悔歌以自解説也)¶
　(愚按不我過言不/以我過君寢也)¶
　　江有汜三章章五句¶
　　(愚按此詩美嫡之能悔也蔡汝南云風之江沱雅/之賓筵皆取于悔由變之趨于正也易曰震無咎)¶
　　(者存乎悔歴觀後世妒婦之惡窮兇極禍至死不/已未有中道而改過者葢妒其本性又無學問以)¶
　　(牖之故死而不知悔也若此嫡之後也悔悔而處/而歌非闗雎鵲巢之徳化所感而能若是乎録詩)¶
　　(者次于小星之後以見江汜悔過之嫡/即可以嫓美于小星不妒之夫人也)¶
　野有死麕　序曰惡無禮也天下大亂彊暴相陵遂¶
<pb:KR1c0046_WYG_001-35a>¶
　成淫風被文王之化雖當亂世猶惡無禮也(朱註謂/女子有)¶
　(貞潔自守不為強暴所汚者故詩人/因所見以興其事而美之或曰賦也)¶
野有死麕白茅包之有女懷春吉士誘之¶
　(朱註興也毛傳缺/水見影則驚而奔)　(羅氏云麕一名獐獐章皇也飲/郝氏云麕性淫而善奔物死則)¶
　(臭人皆惡之用茅包/使不之覺即誘字意)¶
　(愚按仲春為昏時女子既笄情思初開不言其思嫁/而言其思仲春之月隠詞也  死麕包以白茅猶内)¶
　(本邪穢而外為修潔葢知此女重禮故以此誘之言/士有禮之士也下一誘字明其非真吉士直欲以禮)¶
　(貌愚貞/女耳)¶
<pb:KR1c0046_WYG_001-35b>¶
林有樸&KR0554;野有死鹿白茅純束有女如玉¶
　(毛云樸&KR0554;小木也以野中之所見/言言有死鹿在野外之林中也)¶
　(愚按此章言女不受誘也古者儷皮為禮死鹿至賤/凡樸&KR0554;中皆有之誘者知女所重在禮但取茅之潔)¶
　(白故全用白茅束之純者全也葢不僅包而/已豈知其有徳如玉白而且堅終不受誘乎)¶
舒而脱脱兮無感我帨兮無使尨也吠¶
　(毛云舒徐也脱脱舒緩貌言其舉止從容也帨拭物/之巾女所佩也内則云女子生設帨于門右感動也)¶
　(我指女子也詩人敬愛之至故以我稱之若託于女/子之自道者然  孔云非禮相陵主不迎客則有狗)¶
　(吠章左傳昭元年鄭伯享趙孟子皮賦野有死麕之/末  杜註謂喻趙孟以義撫諸侯無以非禮相加陵)¶
<pb:KR1c0046_WYG_001-36a>¶
　(趙孟賦常棣且曰吾兄弟比以安尨也可使無吠拒/范質公云通篇皆詩人美貞女刺狂夫若作女子)¶
　(之之辭終乏/風霜之氣)¶
　(愚按帨巾也女子生而設帨言以巾櫛事人也感觸/也無感我帨是絶其求㛰之詞無使尨吠戒其勿更)¶
　(及門也詞雖從容而義實峻/絶所謂温而栗玉之徳也)¶
　　野有死麕三章二章章四句一章三句¶
　　(愚按女子及笄之年而有懐春之心以來吉士之/誘亦情所宜有者而卒能守身如玉不為所誘所)¶
　　(謂𤼵乎情止乎禮義也與江漢之思游女者/同歸于正非得王者教化之深不能有此)¶
　何彼穠矣　序云美王姬也雖則王姬亦下嫁于諸¶
<pb:KR1c0046_WYG_001-36b>¶
　侯車服不繫其夫下王后一等猶執婦道以成肅雝¶
　之徳也(鄭云下王后一等謂車乗厭翟之孔/云王后五路重翟為上厭翟次)¶
何彼穠矣唐棣之華曷不肅雝王姬之車¶
　(毛傳興也朱註同華毛云唐棣栘也沈括云即白楊/也陸氏云凡物之  皆先合而後開惟此華先開而)¶
　(後合按唐棣之華一跗輒生二蕚以比夫婦猶云並/蒂芙蓉耳  肅雝敬以和也王姬在車中不可見但)¶
　(見其車和鸞有節/則肅雝之度可知)¶
　(愚按曷不肅雝似指諸媵之從車者言誰不/肅雝也諸媵之和敬如此王姬之徳可知)¶
何彼穠矣華如桃李平王之孫齊侯之子¶
<pb:KR1c0046_WYG_001-37a>¶
　(華承上棣華而言言棣華穠如桃李也亦嫁時所見/  毛云平正也謂武王女文王之孫  孔云平王者)¶
　(寧王也大誥註受命曰寧王承平曰平王周公稱文/王曰寧王成王稱武王亦曰寧王皆主受命而言天)¶
　(下既平俱得稱平王矣王按武王以元女大姬配胡/公王姬無見此詩稱平  當為武王豈武王之孫成)¶
　(王之/女耶)¶
其釣維何維絲伊緡齊侯之子平王之孫¶
　(毛云緡綸也維絲伊緡言合絲以為綸也釣者必合/絲為綸而後得魚以興娶者必有媒妁合二姓之好)¶
　(而後得娶妹荀悦云尚主之制非古也釐降二女陶/唐之典歸  元吉帝乙之訓王姬歸齊宗周之禮也)¶
　(以陰乗陽違天以婦凌夫違人違天不祥違人不義/由是觀之春秋書王姬之歸與此詩相表裏實萬世)¶
<pb:KR1c0046_WYG_001-37b>¶
　(之法/也)¶
　(愚按女之受聘從夫而行猶魚之受釣隨緡而去不/知所釣何魚但見其為緡所牽即隨緡以行耳以喻)¶
　(王姬雖尊下降于齊居然有唱隨之義夫前婦後相/從以歸齊矣次章主嫁者言故先以平王之孫尊王)¶
　(也末章主娶者而言故/先以齊侯之子從夫也)¶
　　何彼穠矣三章章四句(朱註疑平王為即東遷之/平王宜臼也又因春秋有)¶
　　(王姬歸于齊之文遂疑齊侯之子即襄公諸兒郝/氏謂若以平王定是宜臼則書大誥稱武王為寧)¶
　　(王酒誥稱為成/王又是何人)¶
　　(愚按二南決無東遷以後之詩當是成康時所作/古者天子嫁女于諸侯必使諸侯同姓者主之召)¶
<pb:KR1c0046_WYG_001-38a>¶
　　(公輔成王康王以康王二十四年始卒則當時同/姓齒徳位之最尊者莫如召公意王姬下嫁于齊)¶
　　(召公主之故以其詩係之召南也譜謂二南之詩/武王録以屬之大師意或後之采詩者以此篇為)¶
　　(召公而作/故補入之)¶
　騶虞　序曰鵲巢之應也鵲巢之化行人倫既正朝¶
　廷既治天下純被文王之化則庶類蕃殖蒐田以時¶
　仁如騶虞則王道成也(申培説騶虞/美虞人之詩)¶
彼茁者葭壹𤼵五豝于嗟乎騶虞¶
　(朱註賦也毛傳缺云毛云茁出也説文云草初生出/地貌葭蘆葦也鄭  記蘆始生者著春田之早晚)¶
<pb:KR1c0046_WYG_001-38b>¶
　(豝豵皆害稼之獸周禮迎虎為其食田豕所以除春/農之害也  毛云虞人翼五豝以待公之發也  鄭)¶
　(云君射一𤼵而翼五豝者戰禽獸之命必戰之者仁/心之至  何氏云騶虞謂騶御與虞人也左傳晉悼)¶
　(公使程鄭為乗馬御六騶屬焉使訓羣騶知禮是騶/為騶御也虞者掌山澤之官舜命益作虞周禮有山)¶
　(虞澤虞月令天子教于田獵命僕及七騶則田不/敢斥君故呼騶虞而歎美之騶虞之仁君之仁也)¶
彼茁者蓬壹𤼵五豵于嗟乎騶虞¶
　(爾雅云豕之大者謂之豜小者謂之豵按七月云言/私其豵獻豜于公明豵之為小也  陸氏云蓬蒿屬)¶
　(草之不理者也僅季氏云豝大故藏乎葭豵小故藏/于蓬  獸五而  一𤼵以見獸之多而取之少仁之)¶
　(道/也)¶
<pb:KR1c0046_WYG_001-39a>¶
　　騶虞二章章三句(毛傳謂騶虞義獸也白虎黒文/不食生物有至信之徳則應之)¶
　　(後儒遂引漢武帝獲異獸騶牙為徵葢因虞叶作/牙而附會之也又泥于麟趾為闗雎之應騶虞為)¶
　　(鵲巢之應意文王之時二獸應/感而至故詩人因以𤼵興也)¶
　　(愚按騶虞為從畋之官無疑射義曰天子以騶虞/為節樂備官也當亦以騶御虞人無不在列以充)¶
　　(任使故謂/之備官也)¶
　　召南之國十四篇四十章百七十七句¶
　　邶鄘衞譜略(商紂畿内方千里之地其封域在禹/貢冀州太行之東北踰衡漳東及兖)¶
　　(州桑土之野武王克紂以其京師封武庚三分其/地置三監自紂城而北謂之邶南謂之鄘東謂之)¶
<pb:KR1c0046_WYG_001-39b>¶
　　(衞三監導武庚叛成王殺武庚復伐三監更于三/國建諸侯以殷餘民封康叔于衞使為之長後世)¶
　　(子孫稍併彼二國混而名之七世至頃侯當周夷/王時衞國政衰變風始作故作者各有所傷從其)¶
　　(國本而異之為/邶鄘衞之詩焉)¶
　　(愚按一統志濬縣西七十里有朝歌城即紂都也/其南糟丘酒池遺跡可識漢時即其地置朝歌郡)¶
　　(隋改為衞縣元省入濬州後廢今淇縣北門外有/故殷墟碑實非朝歌也據朱序衞都河北朝歌之)¶
　　(東則正是濬縣地矣譜云朝歌之北為邶謂朝歌/以北當即自衡漳以南言之其地有羑水鎮羑里)¶
　　(在焉稍南則比干墓應去朝歌不逺皆紂畿内地/也疑邶即當在此西北百里之間但未考其故城)¶
　　(所在耳鄘地在河以南衞自狄難後東徙渡河遷/漕遷楚丘已遷帝丘皆是鄘地即今滑縣開州一)¶
<pb:KR1c0046_WYG_001-40a>¶
　　(帶是也河道變遷今皆屬河北矣王肅服䖍謂鄘/在紂都之西一統志稱新鄉縣西南三十里為古)¶
　　(鄘國/皆謬)¶
　　邶一之三(郝氏曰邶鄘皆併于衞各因其地所得/詩分為三國其實皆衞詩也  孔云凡)¶
　　(詩述夫人衞女之事而分屬三國定是此三國之/人所作非夫人衞女自作也至于許穆夫人賦載)¶
　　(馳而入鄘風于時國在鄘地夫人衞女詞為衞𤼵/故其詩屬鄘  劉公瑾曰皆衞詩而分係三國者)¶
　　(意太師各從所得/詩之地而係之也)¶
　柏舟　序云言仁而不遇也衞頃公之時仁人不遇¶
　小人在側(宋記衞自康叔受封為孟侯子康伯六傳/至貞伯俱降封伯貞伯卒子頃侯立厚賂)¶
<pb:KR1c0046_WYG_001-40b>¶
　(周夷王復命為侯得朱註謂婦人不得于其夫之作/  郝氏云忠臣不  于君與賢女不得于夫情相似)¶
　(故忠臣常托賢女自鳴怨而不怒不遇而不忍/去序所以目為仁人而其辭則似婦人語耳)¶
汎彼柏舟亦汎其流耿耿不寐如有隱憂微我無酒以¶
敖以遊¶
　(毛傳興也朱註比也中柏性内貞外固以為舟不用/濟渡而汎汎流于水  喻有濟川之才不見用也)¶
　(耿耿小明憂之貌也輔廣云人有所憂則其心耿/耿然惟于憂之一路分明其他固有所不及也)¶
　(愚按如有隠憂者沈憂之人不/知所憂何事但覺胷中有物耳)¶
我心匪鑒不可以茹亦有兄弟不可以據薄言往愬逢¶
<pb:KR1c0046_WYG_001-41a>¶
彼之怒¶
　(朱註賦也之鑒鏡也茹納也歐陽子云火日外景金/水内景鑒  于物納影在内凡物不擇妍媸皆納其)¶
　(景我心匪鑒不能善惡皆納是以見嫉于羣小而獨/不遇也  兄弟僚友也列國大夫同出公族固有兄)¶
　(弟之誼今悉比于羣小不與/同心意嚮既殊則言不相入)¶
我心匪石不可轉也我心匪席不可卷也威儀棣棣不¶
可選也¶
　(朱註賦也從此承上章往愬逢怒而言葢兄弟責以/不能委曲  時而自信其心之專一終不能易其所)¶
　(守也云毛云棣棣富而閑習也物有其容不可數也/賈誼  富不可為量多不可為數棣棣富也不可選)¶
<pb:KR1c0046_WYG_001-41b>¶
　(衆也選棣通作逮説文云及也謂威儀無不及也皆/朱註  簡擇也言威儀棣棣不可得而簡擇取舍)¶
　(自反無/缺之意)¶
　(愚按其人自命如此寧肯貶節以苟合取/容乎故孔子引此詩以為無體之禮也)¶
憂心悄悄愠于羣小覯閔既多受侮不少靜言思之寤¶
辟有摽¶
　(朱註賦也以君子見逺識微憂先于事小人安其危/而樂其所  亡故憂國悄悄之心反見怒于羣小也)¶
　(云孔云覯自彼加我之詞受從我受彼之辭摽説文/  寤覺而有言曰寤辟通作擘説文云撝也  擊也)¶
　(覯閔受侮至于寤覺之際撝手拊心皆為國事痛非/徒自傷其過也  錢芳標云覯閔謂所見皆可傷閔)¶
<pb:KR1c0046_WYG_001-42a>¶
　(受侮謂受羣小之侮因/其閔而益揶揄之也)¶
日居月諸胡迭而微心之憂矣如匪澣衣靜言思之不¶
能奮飛¶
　(朱註比也此嚴氏云微不明也日月食則微十月篇/彼月而微  日而微是也日食于朔月食于望今更)¶
　(迭而微以喻君臣之皆昏也不如匪澣衣蘇氏/云憂之不去于心如衣垢之  澣不忘濯也)¶
　(愚按次章呼僚友為兄弟則此固同姓之/臣義不可去殆箕子我不顧行遯之意歟)¶
　　柏舟五章章六句(劉向列女傳稱此詩為衞宣夫/人所作齊侯之女嫁于衞至城)¶
　　(門而衞君死保母請還女不聴遂入持三年之喪/畢弟立請願同庖不可使人愬于齊兄弟齊以謂)¶
<pb:KR1c0046_WYG_001-42b>¶
　　(女女終不聴乃作詩此自一宣夫人非宣姜也朱/子本列女傳之意改為婦人不得于其夫之詩亦)¶
　　(因其情辭有/類于婦人耳)¶
　　(愚按劉向上封事論𢎞恭石顯傾陷正人引此詩/憂心悄悄愠于羣小解之曰小人成羣亦足愠也)¶
　　(其指又與序合但據詩辭雖有兄弟我心匪石等/句與列女傳所稱不殊編詩者于邶鄘二風以兩)¶
　　(柏舟冠其首知衞風之/淫非由于紂由宣公也)¶
　緑衣　序曰衞莊姜傷己也妾上僭夫人失位而作¶
　是詩也(左傳衞莊姜美而無子公子州吁嬖人之子/也有寵而好兵公弗禁母嬖子驕所謂妾上)¶
　(僭而夫人/失位也)¶
<pb:KR1c0046_WYG_001-43a>¶
緑兮衣兮緑衣黄裏心之憂矣曷維其已¶
　(毛傳興也朱註比也衣鄭云緑當作褖諸侯夫人祭/服之下鞠衣為上展  次之褖衣又次之次之者衆)¶
　(妾以貴賤之等服之鞠衣黄展衣白褖衣黒皆以素/紗為裏  毛云緑間色黄正色按玉藻衣正色裳間)¶
　(色是間色不可為衣但可為裳也僭嚴氏云緑字衣/字皆有意義緑以喻妾衣以喻上  故以二兮字㸃)¶
　(綴而丁寧之勝曷維其己言僭禮之/禍將有不可  言者憂在家國也)¶
緑兮衣兮緑衣黄裳心之憂矣曷維其亡¶
　(嚴氏云緑衣黄裏言掩蔽而已緑衣黄裳則貴賤倒/置夫人失位矣  曽鞏云亡失也言此心之憂無時)¶
　(失去/也)¶
<pb:KR1c0046_WYG_001-43b>¶
緑兮絲兮女所治兮我思古人俾無訧兮¶
　(治染治之也皎皎練絲在所染之今人爭尚此間色/古未之尚也  毛云訧過也孔云古人謂制禮者)¶
　(陳櫟曰不得于夫而不疾其妾唯思古人以/自修其身憂而不傷怨而不怒此類是也)¶
　(愚按前二章傷緑之僭黄也此章傷時之尚緑也時/方貴緑故一時婦女相尚染治此色之絲豈知古人)¶
　(之以其非正/色而賤之也)¶
絺兮綌兮淒其以風我思古人實獲我心¶
　(鄭云絺綌所以當暑今/以待寒喻其失所也)¶
　(愚按此章傷己之違時也御絺綌于淒然寒風之候/不時可知然時不可與爭也思古人處此惟有守禮)¶
<pb:KR1c0046_WYG_001-44a>¶
　(安命自甘棄擲而已姜葢一以古道自處也班婕妤/怨歌行云常恐秋節至涼飈奪炎熱恕己諒人絶無)¶
　(爭寵之意/殆將近之)¶
　　緑衣四章章四句(序稱衞莊姜傷已謂與載馳/竹竿之類皆婦人所自作也)¶
　　(愚按若夫人自作何以不列于衞而列于邶且莊/姜詩多入邶風意宫中女史之徒有邶女焉能紀)¶
　　(其詩故傳諸邶耶不則為此詩者係邶之士大夫/傷姜之失位而惡嬖之上僭猶衞風之咏碩人也)¶
　燕燕　序云衞莊姜送歸妾也(鄭云莊姜無子陳女/戴嬀生子名完莊姜)¶
　(以為己子莊公薨完立而州吁弑之戴嬀/于是大歸姜逺送之于野作詩見己意)¶
燕燕于飛差池其羽之子于歸逺送于野瞻望弗及泣¶
<pb:KR1c0046_WYG_001-44b>¶
涕如雨¶
　(朱註興也毛傳缺背燕鳦也一名鷾鴯燕燕兩燕也/  禽經曰鳥向飛  宿燕向宿背飛故莊姜以比送)¶
　(歸妾取其背飛之義送别之情也莊郝氏云燕雀依/人為孚子也故𤣥鳥為祈子之祥  姜于嬀以子相)¶
　(依子亡相失故用為比至鄭云婦人之禮送迎/不出門今我送是子乃  于野舒己憤盡己情)¶
燕燕于飛頡之頏之之子于歸逺于將之瞻望弗及佇¶
立以泣¶
　(頡説文云直項也頏爾雅云鳥嚨也葢鳥髙飛直上/故見其項頸上向也雙燕各飛興已與嬀形影相望)¶
燕燕于飛下上其音之子于歸逺送于南瞻望弗及實¶
<pb:KR1c0046_WYG_001-45a>¶
勞我心¶
　(孔云上曰頡下曰頏飛有上下音無上下因飛而上/為音曰上音飛而下為音曰下音故曰下上其音)¶
　(送于南者毛傳云陳在衞南朱子謂/逺送于南一句可為送戴媯之驗)¶
仲氏任只其心塞淵終温且惠淑慎其身先君之思以¶
勗寡人¶
　(鄭云任者以恩相親信也周禮六行孝友睦婣任恤/是也  按塞淵與文公秉心塞淵義同有困心衡慮)¶
　(憂深思逺之意所淑慎其身言善能謹衞其身内塞/淵而外温惠即  以善慎其身也  寡人姜自稱猶)¶
　(稱未亡/人也)¶
<pb:KR1c0046_WYG_001-45b>¶
　(愚按姜述嬀臨時分手之語勉姜以先君為念勿記/其平昔之無禮而坐視其國家破亡也其同仇報國)¶
　(之意隠然/言外矣)¶
　　燕燕四章章六句¶
　　(愚按戴媯大歸于陳未幾石碏令其子石厚從州/吁朝陳以請朝于王因使人涖殺州吁于陳葢媯)¶
　　(歸陳而碏之計始定媯在陳而碏之謀以成州吁/不忌陳并不忌嬀可謂至愚而媯之智亦深且密)¶
　　(矣觀其與姜相得如此臨行但勗以先君之思大/義凜然此豈能一日忘桓公之仇乎塞淵温惠淑)¶
　　(慎其身置身于萬全之地然後可以圖/人姜之稱歎不置亦意其有深心耶)¶
　日月　序云衞莊姜傷已也遭州吁之難傷已不見¶
<pb:KR1c0046_WYG_001-46a>¶
　荅于先君以至困窮之詩也(朱子云明是莊公在時/所作篇次亦當在燕燕)¶
　(之/前)¶
日居月諸照臨下土乃如之人兮逝不古處胡能有定¶
寧不我顧¶
　(朱註興也毛傳缺敵鄭云日月喻國君與夫人也謂/日月相望之時有  體同徳之義  毛云定止也)¶
　(鄭謂胡能有定為不能定完也也/朱註謂其心志回惑無有定時)¶
　(愚按逝者一徃不返之謂莊姜于緑衣之篇動思古/人葢事事欲以古道自處亦望君以古道相處而不)¶
　(然/也)¶
<pb:KR1c0046_WYG_001-46b>¶
日居月諸下土是冒乃如之人兮逝不相好胡能有定¶
寧不我報¶
　(報荅也言以禮事莊公公不以恩荅已也其何氏/云寧不我顧猶望其顧也寧不我報猶望  報也)¶
日居月諸出自東方乃如之人兮徳音無良胡能有定¶
俾也可忘¶
　(孔云日之始照月之方望皆出東方言月盛之時有/與日同也  忘説文云不識也謂不記也倘能有定)¶
　(則昔所以待我者/皆不復記憶之矣)¶
　(愚按徳音謂其一言一笑皆不輕有有之以為/徳也如顧我則笑之類皆出于戲慢故曰無良)¶
<pb:KR1c0046_WYG_001-47a>¶
日居月諸東方自出父兮母兮畜我不卒胡能有定報¶
我不述¶
　(不得于夫而怨父母無可奈何之情也生何氏/云畜我不卒猶俗云養不到老誤我一  耳)¶
　(愚按上言不報此言報我葢報以無禮甚于不/報也然倘能有定則皆與相忘不復稱述之矣)¶
　　日月四章章六句¶
　　(愚按序謂莊姜遭州吁之難傷已不見荅于先君/而鄭以為未定完也朱子以為莊公在時作是也)¶
　　(石碏曰將立州吁乃定之矣若猶未也階之為禍/諺云母愛子抱州吁之寵以嬖人為之母也完之)¶
　　(未定以莊姜之無寵也姜自傷以己之故致完之/未定所憂莫大乎此而尚冀其以夫婦之誼顧我)¶
<pb:KR1c0046_WYG_001-47b>¶
　　(報我意在定完而已定完則公平日之/無禮于已皆可以相忘而不足道矣)¶
　終風　序曰衞莊姜傷已遭州吁之暴見侮慢而不¶
　能正也(朱子謂詳味此詩有夫/婦之情無母子之意)¶
終風且暴顧我則笑謔浪笑敖中心是悼¶
　(毛傳興也朱註比也莊暴狂也謂竟日狂風也説文/云晞也亦風亦日比  公之意態無常不可測識也)¶
　(則顧我則笑玩一/  字見原無笑意)¶
　(愚按莊姜以禮自守公惟/無禮相加其不合宜也)¶
終風且霾惠然肯來莫往莫來悠悠我思¶
<pb:KR1c0046_WYG_001-48a>¶
　(爾雅云風而雨土曰霾不惠然肯來期望之詞莫往/莫來言我不往則彼亦  來姜無自往之理莊公終)¶
　(亦不來往來斷矣而尚/思之不置姜之厚也)¶
終風且曀不日有曀寤言不寐願言則嚏¶
　(説文云隂而風曰曀三章皆以終風比其狂惑始而/曰暴尚有日也繼而曰霾不見日矣又重之以不日)¶
　(之曀總無開霽之時矣比其狂惑日甚也之嚏説文/云寤解氣也今俗人嚏則云人道我此古  遺語也)¶
　(宗鏡録云動靜無不應于心如詩之願言則嚏謂/人之思已則嚏足知心應千里故得稱心靈也)¶
　(愚按此承莫往莫來而言言不望君之來/矣或亦有時齒及于我而使我一嚏乎)¶
曀曀其陰虺虺其靁寤言不寐願言則懐¶
<pb:KR1c0046_WYG_001-48b>¶
　(曀曀即不日有曀也虺小蛇也虺虺電光之貌前三/章言風此終之以雷比君之狂惑不止于昏蔽而已)¶
　(將有無道之事施于嫡矣能末句承上則嚏而言言/君雖不齒及我而我終不  釋諸懐姜愈厚愈以見)¶
　(公之/薄矣)¶
　　終風四章章四句(序謂莊姜遭州吁/之暴見侮慢而作)¶
　　(愚按詩辭實為莊公作也篇中直冩情事其狂惑/無道之狀宛然如見國將亂矣姜非徒以失寵自)¶
　　(傷如後世長/門之怨也)¶
　擊鼓　序曰擊鼓怨州吁也衞州吁用兵暴亂使公¶
　孫文仲將而平陳與宋國人怨其勇而無禮也¶
<pb:KR1c0046_WYG_001-49a>¶
　(愚按平陳與宋専為伐鄭衞人既與宋公陳侯蔡人/伐鄭圍其東門五日而還秋諸侯復伐鄭敗鄭徒兵)¶
　(取其禾而還此當是再伐鄭時從/軍者久役于外不得歸家之作)¶
擊鼓其鏜踊躍用兵土國城漕我獨南行¶
　(朱註賦也毛傳缺州鄭云此用兵謂治兵時者曽鞏/云擊鼔踊躍想見  吁好兵喜鬭人所甚憚  州吁)¶
　(以為樂國人怨之正以其踊躍耳馬土土功也城築/城也按漕在今滑縣治南漢為白  縣戴公廬于漕)¶
　(即此南行伐鄭鄭在衞南也言役土功者非不勞苦/猶處于境内去家不逺南行則有死亡之懼言歸何)¶
　(時此章追述/始行之辭)¶
從孫子仲平陳與宋不我以歸憂心有忡¶
<pb:KR1c0046_WYG_001-49b>¶
　(毛云孫子仲謂公孫文仲也陳鄭云平陳與宋衞使/告宋曰君為主敝邑以賦與  蔡從  時陳與衞相)¶
　(睦宋與鄭有仇衞欲伐鄭使宋為主以是陳尚未從/宋故先合二國之好而後進兵也  何氏云先是平)¶
　(陳與宋即往伐鄭既五日而還魯公子翬帥師來會/復往伐鄭自夏而秋僅隔一時耳必師歸在途又聞)¶
　(後命未得班師故/曰不我以歸也)¶
爰居爰處爰喪其馬于以求之于林之下¶
　(居者久居處者暫止言不我以歸或久或暫總之無/還日也  喪馬謂身死馬去唐詩所謂去時鞍馬别)¶
　(人騎也人鄭云軍行必依山林求其故處近得之此/葢囑家  以後事也左傳蹇叔哭送其子曰晉人禦)¶
　(師必于殽必死是間余/收爾骨焉即此意也)¶
<pb:KR1c0046_WYG_001-50a>¶
死生契闊與子成説執子之手與子偕老¶
　(契合也闊疏也猶言離也言夫婦之情死生以之雖/有合有離終不相棄成説謂夙誓之言執手而期以)¶
　(俱老葢欲有合無/離而白首同歸也)¶
　(愚按成説謂已成之説約以死生契闊毋相忘也/又申以偕老之誓今則中道棄捐不能踐前語矣)¶
于嗟闊兮不我活兮于嗟洵兮不我信兮¶
　(愚按此承上章言向以契闊為憂今所憂者豈惟闊/兮且生還無望矣復申之曰洵哉不得生還矣昔日)¶
　(之成説不/足信矣)¶
　　擊鼓五章章四句(何氏謂伐鄭之師既歸在途復/聞再往軍中寓書與家人訣别)¶
<pb:KR1c0046_WYG_001-50b>¶
　　(之詞後三章皆/家書中語也)¶
　　(愚按左氏魯衆仲對隠公曰州吁阻兵而安忍阻/兵無衆安忍無親衆叛親離難以濟矣觀此詩畔)¶
　　(離之端已/兆于此)¶
　凱風　序云美孝子也衞之淫風流行雖有七子之¶
　母猶不能安其室故美七子能盡其孝道以慰其母¶
　心而成其志爾(季氏云衞有七子不能安其母之/心故作此詩以自責無怨言也)¶
凱風自南吹彼棘心棘心夭天母氏劬勞¶
　(毛傳興也朱註比也樂爾雅云南風謂之凱風葢南/風長養萬物萬物喜  故曰凱風  傳云豫章以木)¶
<pb:KR1c0046_WYG_001-51a>¶
　(稱郡酸棗以棘名邦是酸棗即棘也/堅強費風之長其心之生更難于榦)　(陸氏云棘性/白虎通云景)¶
　(風至棘造實吹彼棘心將以趣其造實也勞母/之養子于少時最為勞苦故于夭夭言劬  也)¶
凱風自南吹彼棘薪母氏聖善我無令人¶
　(朱註興也下同薪上章言棘心夭夭是棘之初生風/長之也此言棘  則棘長已成薪矣  棘而為薪則)¶
　(雖長大而不能成材明母氏之/空勞也聖善明智賢淑之稱)¶
爰有寒泉在浚之下有子七人母氏勞苦¶
　(浚衞邑津通典云寒泉在濮陽東南浚城水經注云/濮水枝  東逕浚城南而北去濮陽三十五里城側)¶
　(有寒泉岡即詩所云寒泉在浚之下也别按濮水在/衞之南屬鄘地此為邶風邶在衞北疑  有浚非濮)¶
<pb:KR1c0046_WYG_001-51b>¶
　(陽之/浚也)¶
　(愚按七子仰乳哺于母猶浚人仰汲飲于寒泉也寒/泉以一勺給通邑而不倦猶母氏以一身養七子而)¶
　(忘勞葢至有子七人/而母益重其勞苦矣)¶
睍睆黄鳥載好其音有子七人莫慰母心¶
　(郝氏云睍睆羽好貌猶熠燿也大東云睆彼牽牛檀/弓云華而睆皆明也謂鳥聲誤  内則曰父母之所)¶
　(下氣怡聲此以黄鳥興者自怨/不能和顔色順詞令鳥不如也)¶
　(愚按莫猶無也謂鳥猶有音以/悦人耳七子無可以慰母心也)¶
　　凱風四章章四句(季氏云孟子謂凱風親之過小/者也所謂過小必奉養有闕而)¶
<pb:KR1c0046_WYG_001-52a>¶
　　(其母憤怒諸子欲自勞苦非謂衛之淫風/盛行而其母欲嫁也如此尚得謂小過哉)¶
　　(愚按喪服傳云夫死妻穉子幼子無大功之親妻/得與之適人有子七人而欲適人似無此理季氏)¶
　　(謂為一時憤怒之辭而序亦謂七子能慰母心以/成其志則母亦固有志者也  從子勗仍云凱風)¶
　　(盛于夏黄鳥囀于夏寒泉亦冽/于夏此詩因即景而興情之作)¶
　雄雉　序曰刺衞宣公也淫亂不恤國事軍旅數起¶
　大夫久役而作是詩(朱註謂婦人思其君/子從役于外而作)¶
　(愚按篇中既不見有軍旅數起大夫久役之事亦無/有婦人思其君子之情意為賢者逰宦于衞當宣公)¶
　(之時見其主昏國亂欲去而適有道之邦而不能/去也故有始而自悔中而有思既而自解之辭)¶
<pb:KR1c0046_WYG_001-52b>¶
雄雉于飛泄泄其羽我之懐矣自貽伊阻¶
　(毛傳興也朱註同之陸氏云雉性耿介妒壟䕶疆雖/飛不越分域一界  内要以一雄為長餘者雖衆莫)¶
　(敢鳴呴潘岳所謂畫墳衍以分畿也泄通作曳飛不/越域故有牽曳之象  毛云阻難也鄭云懐安也)¶
　(愚按周官士執雉此葢仕衞之士以雄雉起興嗟其/泄泄飛不出域言不能逺舉也于是悔其初至之時)¶
　(懐安不去而阻滯亂/邦實自貽之患也)¶
雄雉于飛下上其音展矣君子實勞我心¶
　(嚴氏云燕燕下上其音謂雙燕相追逐而飛鳴也此/言雄雉下上其音止是一雉之音或下或上也  雉)¶
　(飛不越分域故其鳴音近而可聞于朱註展/誠也説文云轉也惟此君子展轉  懐也)¶
<pb:KR1c0046_WYG_001-53a>¶
　(愚按此言已身阻滯于衞如雉之飛不能逺舉其音/或上或下只在近地不相離也而我所向往之君子)¶
　(不能往見徒展/轉以勞心而已)¶
瞻彼日月悠悠我思道之云逺曷云能來¶
　(朱註/賦也)¶
　(愚按雉飛雖不越域日月則逺近所共見也明明在/望而終以道逺莫致惟付之悠悠之思而已奈之何)¶
　(哉/)¶
百爾君子不知徳行不忮不求何用不臧¶
　(朱註賦也在百爾君子/泛指列國  位者而言)¶
<pb:KR1c0046_WYG_001-53b>¶
　(愚按此章因不能逺去復為自解以安身之辭謂既/不能擇地以行其道惟有隨地以善其身耳凡今之)¶
　(在位者知何者為徳行乎但我能泯其忮害貪/求之心則到處相容雖危邦亦可以免患矣)¶
　　雄雉四章章四句¶
　　(愚按通篇未見有思行役之情末章不忮不求二/句亦決非婦人語鄭箋以為刺宣公宣淫之事益)¶
　　(謬/矣)¶
　匏有苦葉　序曰刺衞宣公也公與夫人並為淫亂¶
　(朱子但云刺/淫亂之詩)¶
　(愚按非淫詩也當是媒氏以仲春會男女之無夫/家者此守禮之士雖踰婚期不肯苟就而作是詩)¶
<pb:KR1c0046_WYG_001-54a>¶
匏有苦葉濟有深涉深則厲淺則揭¶
　(毛傳興也朱註比也氏匏苦匏也叔向曰苦匏不材/于人共濟而已  嚴  云苦匏經霜其葉枯落然後)¶
　(乾之腰以渡水今匏尚有苦葉則其匏未堅不可用/也  朱註濟渡處也毛云自股以上為涉以衣涉水)¶
　(曰厲謂由帶以/上也揭褰衣也)¶
　(愚按禮霜降逆女冰泮殺止以九月至正月皆可為/昏有過時不能行禮者媒氏以仲春會男女之無夫)¶
　(家者雖奔不禁奔者謂禮不備而成昏也以禮成昏/猶之以匏濟水水已深而匏未可用涉水者或厲或)¶
　(揭方便以從事亦猶仲春媒氏之會王/者所以便民情也此章泛述其時事)¶
有瀰濟盈有鷕雉鳴濟盈不濡軌雉鳴求其牡¶
<pb:KR1c0046_WYG_001-54b>¶
　(朱註比也鳴瀰説文云滿也書羅氏云雉耿介之禽/應義氣其  以頸相勾  化  云雉不再合信也)¶
　(毛氏朱子皆據爾雅文謂飛曰雌雄走曰牝牡雉鳴/不求其雄而求異類之牡以比之淫  説文云軌車)¶
　(轍也轍車迹也毛云由輈以上為軌按曲禮塵不出/軌以髙下言中庸車同軌以廣狹言車輪髙六尺六)¶
　(寸軌居輪中若濡軌/則水深三尺三寸也)¶
　(愚按有瀰言水之滿濟盈言渡水者之衆應鷕者應/聲也雄唱雌和故鷕字從唯明非其雄不  也  書)¶
　(譏牝雞詩刺雄狐左傳秦筮伐晉亦曰獲其雄狐又/古樂府有雄兔脚撲搠雌兔眼迷離非以雌雄目走)¶
　(者耶求牡與求雄何異有鷕雉鳴象男之求女之應/也  北方于水不甚深處皆以車渡子産以其乗輿)¶
　(濟人于溱洧氓之詩曰淇水湯湯漸車帷裳皆可証/也葢于仲春之時爭往求婚譬之爭涉水以求濟而)¶
<pb:KR1c0046_WYG_001-55a>¶
　(已獨曳輪不前不欲苟且以從俗也彼有鷕之雉雌/雄相感而鳴亦各求其牡耳言各有其偶非吾偶也)¶
雝雝鳴鴈旭日始旦士如歸妻迨冰未泮¶
　(朱註賦也自毛云納采用鴈旭日始出謂大昕之時/鄭云昏禮  納采至請期用昕親迎用昏歸妻者謂)¶
　(使之来歸于己昏家語云霜降而婦功成嫁娶者行/焉冰泮農業起  禮殺于此言士之娶妻當及九月)¶
　(霜降之後正月/冰未泮渙之時)¶
　(愚按稱士者自重之辭鳴鴈旭旦必以禮也迨冰/未泮必以時也惟其自命為士故不肯苟同于俗)¶
招招舟子人涉卬否人涉卬否卬須我友¶
　(朱註比也者毛云招招號召之貌夫鄭云舟人之于/號召當渡  猶媒人之會男女無  家者使為妃匹)¶
<pb:KR1c0046_WYG_001-55b>¶
　(也/)¶
　(愚按卬須我友是須其意中所欲得之女也女必/待六禮備而行乃為士之所欲得者乃真我友也)¶
　　匏有苦葉四章章四句(序言刺宣公夫人並為淫/亂鄭云夫人夷姜也胡𦙍)¶
　　(嘉云刺淫之詩未有若苦葉/之辭微矣豈有所避而然與)¶
　　(愚按春秋時淫亂不道未有如衞宣者詩人于新/臺無所避豈于此偏微其辭乎朱註直以為刺淫)¶
　　(亂之詩此皆為雉鳴/求其牡一語誤耳)¶
　谷風　序曰刺夫婦失道也衞人化其上淫于新昏¶
　而棄其舊室夫婦離絶國俗傷敗焉(申培謂邶之良/婦見棄于夫而)¶
<pb:KR1c0046_WYG_001-56a>¶
　(作是/詩)¶
習習谷風以陰以雨黽勉同心不宜有怒采葑采菲無¶
以下體徳音莫違及爾同死¶
　(毛傳興也朱註比也出習習連續不㫁所謂終風也/谷風詩詁云風自谷  宋玉賦大風盛怒于土囊注)¶
　(谷曰也谷風盛怒之風也又加以隂以雨喻其夫之/暴怒無休息也黽鼃也越王見怒鼃式之為其有氣)¶
　(以喻奮躍從事而不自量力者勉强也曰黽勉者言/雖力所不堪猶勉强為之其盡心于夫如此無處可)¶
　(致爾怒不宜者自信之詞也葑/即蔓菁菲似蓄一曰土瓜)¶
　(愚按葑菲根美可食葉不足觀言人之采之者得無/以下體之故乎以喻婦人宜取其徳不取其貌左傳)¶
<pb:KR1c0046_WYG_001-56b>¶
　(臼季引此二語謂取節焉可也其徳音莫違謂初時/信誓之言皆好語也言猶在耳  忍違乎及爾同死)¶
　(此信誓/之言也)¶
行道遲遲中心有違不逺伊爾薄送我畿誰謂荼苦其¶
甘如薺宴爾新昏如兄如弟¶
　(朱註賦而比也者此章述其被棄而去傷其夫之恝/然無情也  畿  疆限之名毛云謂門内也孔云周)¶
　(禮九畿言期限之義當是所居與人分界之處菜爾/雅云荼苦菜月令孟夏苦菜秀即此荼也薺甘  其)¶
　(實曰蒫繁露云薺以冬美甘鄭云荼/誠苦矣比于己之苦則荼  如薺矣)¶
　(愚按此章詩意婦去而夫不送言己之雖去心尚依于/依欲行而足不前足與心違也為夫者縱不能逺送)¶
<pb:KR1c0046_WYG_001-57a>¶
　(野即邇而畿内亦或可以薄送乎而恝然至此此所/以益重其苦雖荼不如矣更念已去之後新人得意)¶
　(恩如兄弟則婦心/之苦又寧可道哉)¶
涇以渭濁湜湜其沚宴爾新昏不我屑以毋逝我梁毋¶
𤼵我笱我躬不閲遑恤我後¶
　(朱註比也其毛云涇渭相入而清濁異見溝洫志云/涇水一石  泥數斗  湜説文云水清  底也季氏)¶
　(云涇濁渭清及既合流則渭亦因涇而濁水渭因涇/濁是涇以之濁以猶使也  沚水渚也二  既合清)¶
　(濁難分惟别出之渚流或稍緩則猶有清處可見發/横溪為梁梁傍開缺透水而設笱以承其下戒母)¶
　(我笱者懼其𤼵/取已𫉬之魚也)¶
<pb:KR1c0046_WYG_001-57b>¶
　(愚按此章傷已之拮据成家新人坐享其有恐不知/艱難而輕費之反謂舊人無所遺也如濁涇入渭使)¶
　(渭亦同濁俗謂清水拖入濁水是已然雖涇渭難分/而渭之沚本自湜湜終不可混耳以猶任也爾豈不)¶
　(知我之可任乎而今寵任新人不屑我矣凡我所拮/据而成之業皆囑新人囑新人善守我成慎毋逝梁)¶
　(𤼵笱使我之蓄積一旦頓盡轉謂笱本無魚以有後/言于我也己又念現在之身且不見容身後之事又)¶
　(何暇恤哉/聴之而已)¶
就其深矣方之舟之就其淺矣泳之游之何有何亡黽¶
勉求之凡民有喪匍匐救之¶
　(朱註興也/吾皆為之)　(鄭云言深淺者喻君子之家事無難易/説文云方併船也泳潛行水中游浮行)¶
<pb:KR1c0046_WYG_001-58a>¶
　(水上也求鄭云言君子何所有乎何所亡乎吾其黽/勉力為  之有求多亡求有也  救之者孔云謂營)¶
　(護凶事若有賵贈也孔子以為此無服之喪也不程/子曰言不但治其家事又周睦其鄰里鄉黨莫  盡)¶
　(其道/也)¶
不我能慉反以我為讐既阻我徳賈用不售昔育恐育¶
鞠及爾顛覆既生既育比予于毒¶
　(朱註賦也養鄭云慉驕也説文云起也作興之意文/育爾雅云  也與既生既育皆以生理言  鞠説)¶
　(云窮也張子云育恐謂生于恐懼之中育鞠謂生于/因窮之際  及爾顛覆鄭云及與也與女顛覆盡力)¶
　(于衆事難易無所辟我方文云蓼莪之詩云母兮鞠/我注鞠養也又曰長  育我皆母之事此詩叙其育)¶
<pb:KR1c0046_WYG_001-58b>¶
　(子之勤無時不恐惟恐其育之不成鞠之不至及爾/之身而顛覆宗祀也既生既育則有家又有子矣而)¶
　(比予于毒所謂/變恩為讐也)¶
　(愚按我徳即上文勤家恤鄰之事阻拒也言不以我/徳為是使我為徳之心闌也自念百事盡心而乃無)¶
　(一見取譬賈者百貨俱/陳如買者之不顧何)¶
我有㫖蓄亦以御冬宴爾新昏以我御窮有洸有潰既¶
詒我肄不念昔者伊余來塈¶
　(朱註興也場説文云㫖美也蓄積専言蓄菜禾劉公/瑾云古人  圃同地秋收則築圃為場以納  稼來)¶
　(春又耕治之以種菜茹故蓄菜但以御冬也不曽鞏/云人之于物得新可以捐故然厚者猶有所  忍夫)¶
<pb:KR1c0046_WYG_001-59a>¶
　(婦義當偕老乃姑以御窮而已其薄惡可知涌説文/云洸水涌貌毛云武也徐鍇云言勇如水之  也蒼)¶
　(頡篇傍決曰潰毛云怒也按水潰則其勢横暴而四/出故怒之盛者為潰詒相欺詒也肄説文云習也塈)¶
　(説文云/仰塗也)¶
　(愚按當冬月無菜之時則㫖之當春夏新蔬之時則/厭之言㫖蓄而厭棄已在言外  有洗以下皆述其)¶
　(以御窮之事言向時汝之家無人經理其有也如水/之乍涌而洸其消也如水之四出而潰我乃習勤以)¶
　(治之所謂黽勉求之者是也由今思之皆受汝詒耳/今家既完且固矣汝與新人安享其成亦謂昔者之)¶
　(家曽有此乎不念昔者有洸有潰/之時而為汝補葺塗罅者為誰也)¶
　　谷風六章章八句¶
<pb:KR1c0046_WYG_001-59b>¶
　　(愚按衞無夫婦之倫自莊公以來久矣是以其民/化之而谷風之詩作序稱衞人化其上者此也)¶
　式微　序曰黎侯寓于衞其臣勸以歸也(此詩及旄/丘皆黎人)¶
　(所作黎侯為狄人迫逐往衞請救衞不能救因為寓/公旄丘則黎臣居守者之詩此則其從行者所作也)¶
　(戡孔云黎在上黨壺闗縣有黎亭路史謂黎文王所/  者與紂都接壤在衞之西  赤狄潞也晉伐潞伯)¶
　(宗數其五罪奪/黎氏地其一也)¶
　(愚按左傳晉滅狄酆舒奔衞衞尚/存奪黎地之罪人宜其不䘏黎也)¶
式微式微胡不歸微君之故胡為乎中露¶
　(朱註賦也毛傳缺視孔云以君被逐既微又見卑賤/是至微也微君者  其君若無有也中露猶言露處)¶
<pb:KR1c0046_WYG_001-60a>¶
　(無有庇覆所謂/越在草莽也)¶
式微式微胡不歸微君之躬胡為乎泥中¶
　(胡安國云以事求人而人不有其事是謂微君之故/以身下人而人不有其身是謂微君之躬  泥中猶)¶
　(泥塗也中鄭曉云上言中露/下言泥  猶言側身天地耳)¶
　　式微二章章四句(鄭謂黎侯為狄人所逐棄其國/而寄于衞衞處之以二邑因安)¶
　　(之黎臣勸其歸水經注云黎陽在衞郡世/謂黎侯城昔黎侯陽寓于衞因以為名)¶
　　(愚按黎國在衞西北黎之往衞自西而東故旄丘/詩曰匪車不東而黎陽在衞之東不應處之以益)¶
　　(東也且黎侯既棄其國國非黎有矣將安歸乎意/必為狄所迫奔衞請救衞不之救始失其國卒賴)¶
<pb:KR1c0046_WYG_001-60b>¶
　　(晉復立之耳此時國猶未失也處以/二邑當在失國之後非作詩時事也)¶
　旄丘　序曰責衞伯也狄人迫逐黎侯黎侯寓于衞¶
　衞不能修方伯連率之職黎之臣子以責于衞也(此/為)¶
　(黎居守之臣望其君之請救于衞久而不至之作列/女傳云黎莊夫人者衞侯之女也黎于衞非徒為與)¶
　(國實以婚姻/其望救以此)¶
旄丘之葛兮何誕之節兮叔兮伯兮何多曰也¶
　(毛傳興也朱註同生毛云前高後下曰旄丘誕闊也/鄭云土氣緩則葛  闊節喻衞伯不恤其職故其臣)¶
　(于君事亦疏廢也曰郝氏云旄丘丘之不斷絶者葛/亦不㫁之物毛遂  從之利害兩言而決日出而言)¶
<pb:KR1c0046_WYG_001-61a>¶
　(日中不決即此意也寒觀後有狐裘/蒙戎之句則自暑厯  其多曰可知)¶
何其處也必有與也何其久也必有以也¶
　(朱註賦也其處止也與偕也春秋帥師例能左右之/曰以言何  止而不來當必有與偕來者何其為時)¶
　(之久當必有左右之而/來者屬望之切如此)¶
狐裘蒙戎匪車不東叔兮伯兮靡所與同¶
　(朱註賦也所狐裘指黎君所衣蒙戎亂貌裘之敝也/車指黎君  秉東指衞也言我君東來請救自夏徂)¶
　(冬裘且敝矣而叔伯莫與我同心以拯其危奈之何/哉  范質公云衞兄弟之國也其臣亦兄弟也而呼)¶
　(以叔伯式微之/臣固應如是)¶
<pb:KR1c0046_WYG_001-61b>¶
瑣兮尾兮流離之子叔兮伯兮褎如充耳¶
　(朱註賦也不瑣細也尾末也勢且至于漂散衞之君/臣猶坐視  一引手邪褎説文云衣袂也  嚴氏云)¶
　(凡盛服則有瑱名為充耳非真塞其耳也褎衣博帶/端拱不動充耳無聞始土木偶人耳情之急怨之深)¶
　(也/)¶
　(愚按末章葢自傷其君臣流離瑣尾/極力呼號不足以動衞君臣之聴也)¶
　　旄丘四章章四句(郝氏據史記世家衞自頃侯以/前七世皆稱伯黎侯以狄難來)¶
　　(告正望其修先業耳知錢邦芑云狄難正當晉景/公之世霸國主盟不  幾世矣衞之不能為伯黎)¶
　　(豈不知之其來請救/自以婚姻之誼耳)¶
<pb:KR1c0046_WYG_001-62a>¶
　　(愚按二詩入邶風疑/黎君之寓當近邶地)¶
　簡兮　序曰刺不用賢也衞之賢者仕于伶官皆可¶
　以承事王者也(鄭云伶官樂官也伶氏世掌樂官故/以為號  黄帝時使伶倫截竹吹之)¶
　(以為黄鍾之宫周景王鑄無射問律于伶州鳩鍾儀/自稱伶人魯語伶簫吹歌及鹿鳴之三皆以樂官為)¶
　(伶/)¶
簡兮簡兮方將萬舞曰之方中在前上處¶
　(朱註賦也毛傳缺舞説文云簡兮别之也謂分别能/舞與否者將使之  也  萬舞文武二舞之總名也)¶
　(春秋萬入去籥言文武二舞俱入以仲遂喪于二舞/之中去其有聲者故去籥焉  商頌曰萬舞有奕夏)¶
<pb:KR1c0046_WYG_001-62b>¶
　(小正曰丁亥萬用入學竹書帝舜十七年春二月入/學初用萬是太廟學宫皆用萬也  孔云月令仲春)¶
　(之月命樂正習舞入學者必釋菜以禮先師此曰之/方中即彼春入學時矣謂二月日夜中也尚書日中)¶
　(星鳥左傳馬日中而出者是也籥鄭云周禮大司樂/以樂教國子樂師教國子小舞  師掌教國子舞羽)¶
　(吹籥皆有教士之職故賢者不得志亦樂為之今乃/施之公庭以供悦耳之娛屑越甚矣  在前者即下)¶
　(文公庭之前處止也此教舞之伶官在公之前其所/止之地位則在衆舞者之上頭也言日中之時舞當)¶
　(在學而今乃在/公前嗟之也)¶
碩人俁俁公庭萬舞有力如虎執轡如組¶
　(毛云碩人大徳也俁俁容貌大也材有力二/句與舞事無闗但稱其人有武勇  藝耳)¶
<pb:KR1c0046_WYG_001-63a>¶
　(愚按古者樂師教舞故舞用士人瞽/師奏樂而已詩稱伶官故専言其舞)¶
左手執籥右手秉翟赫如渥赭公言錫爵¶
　(孔云籥雖吹器舞時與羽並執故得舞名賓筵之詩/云籥舞笙鼓  周禮言舞羽吹籥盖執羽以舞吹籥)¶
　(為節所翟説文云山雉尾長者籥陳𤾉云籥所以為/聲翟  以為容聲由陽來故執  于左左陽故也容)¶
　(自陰作故秉翟于右右隂故也舞節論云翟進則籥/退籥進則翟退  按有力二句為武舞執籥二句為)¶
　(文舞先武後文盖周時萬舞之制然耳籥左傳季札/觀周樂見舞象箾南籥象箾為武舞南  為文舞)¶
　(爵飲器毛云祭有畀燡庖翟閽寺者惠下之道見惠/不過一散鄭云散受五升  翟者樂吏之賤者也疑)¶
　(即秉翟之輩因以為稱賢者失職于/此乃以畀翟之禮施之賤斯甚矣)¶
<pb:KR1c0046_WYG_001-63b>¶
　(愚按上章刺意在公庭萬/舞此章刺意在公言錫爵)¶
山有榛隰有苓云誰之思西方美人彼美人兮西方之¶
人兮¶
　(榛小栗苓甘草也鄭云榛也苓也/生各得其所以言碩人處非其位)¶
　(愚按榛以實籩豆苓以備藥物盛王之世時無棄物/各得其用以喻賢者皆不失職也  西方美人指文)¶
　(王興學教士樂師籥師官皆教士之職今為公庭/伶人而已不惟賢者失位官亦失職也能無傷哉)¶
　　簡兮四章三章章四句一章六句(舊本三章章六/句朱分四章今)¶
　　(從/之)¶
<pb:KR1c0046_WYG_001-64a>¶
　　(愚按朱註以此詩為賢者自作玩詩辭皆從旁贊/歎賢者之語極贊之乃深以刺時之不用也故序)¶
　　(曰刺不/用賢)¶
　泉水　序曰衞女思歸也嫁于諸侯父母終思歸而¶
　不得故作詩以自見也(按詩有思須與漕之語考須/城在楚丘東南漕通作曹漢)¶
　(白馬縣皆在今滑縣也衞戴公渡河廬于此意是詩/之作其于衞遷國之後乎特不知為何國之夫人作)¶
　(也據其所思出宿飲餞之地泲與禰不可考而干與/言為二山皆邢地豈其國近邢耶邢衞同為姬姓曰)¶
　(諸姬與謀葢欲過邢而問之耳北方之國/由邶入衞或詩先傳諸邶故以入邶風耶)¶
毖彼泉水亦流于淇有懷于衞靡曰不思孌彼諸姬聊¶
<pb:KR1c0046_WYG_001-64b>¶
與之謀¶
　(毛傳興也朱註同共毖深幽也説文作䎵云直視也/泉水即百泉也出  城蘇門山淇水岀河内林慮山)¶
　(于言泉為衞水洪為衞地水無情而自衞出者還至/  衞已本衞女而不得歸衞是泉水之不如矣特以)¶
　(父母殁無歸寕之理故欲即諸姬而與之謀耳子劉/公瑾曰夫人之嫁必有姪娣及同姓女為媵朱  以)¶
　(諸姬為姪娣又下文諸姑伯姊謂即/諸姫則諸媵中亦有夫人姑姊行也)¶
出宿于泲飲餞于禰女子有行逺父母兄弟問我諸姑¶
遂及伯姊¶
　(朱註賦也濟毛云泲地名或曰水名也沇水東流為/泲泲亦作  按沇水𤼵源王屋有東西二源合流至)¶
<pb:KR1c0046_WYG_001-65a>¶
　(温為濟水西南入于河溢而出河之南為滎水又東/出于陶丘合汶水入于海其流甚長安得指一處以)¶
　(為濟耶應别是一地名耳禰地無考大約此二地與/下文干言相去不逺  此言歸有出宿飲餞之處皆)¶
　(嫁時所經過者但念女子既嫁與父母兄弟相去已/逺行止將安問乎幸諸姑伯姊近可就問也盖自知)¶
　(父母殁而歸寧之非禮也左傳引此/詩以為知禮謂其姊親而先姑也)¶
出宿于干飲餞于言載脂載舝還車言邁遄臻于衞不¶
瑕有害¶
　(朱註賦也畢載脂以脂塗其舝自未設舝時言載舝/則脂之已  乃設舝于車耳凡車不駕則脱車頭之)¶
　(舝將行乃設之故云然還車言乗其嫁時之車而還/也  按出宿飲餞之地凡兩擬所在皆意中虚想之)¶
<pb:KR1c0046_WYG_001-65b>¶
　(辭之鄭云瑕猶過也一日玷也即上文諸姑伯/姊  問問其歸于禮無玷乎抑于義有害也)¶
我思肥泉兹之永歎思須與漕我心悠悠駕言出遊以¶
寫我憂¶
　(朱註賦也淇釋名云所出同所歸異曰肥泉考肥泉/入淇之後  水遂分為二一出共城東至黎陽入河)¶
　(一東北過漂榆邑入于海托衞女/既嫁之後不得復歸故以  興)¶
　(愚按衞女自知不可以歸前之云云已成虚想徒思/肥泉而于此永歎耳須漕之思空自悠悠出遊寫憂)¶
　(歸念絶矣所謂發乎情止乎禮義也父楊氏謂聖人/著之于經以示後世使知適異國者  母終無歸寧)¶
　(之/義)¶
<pb:KR1c0046_WYG_001-66a>¶
　　泉水四章章六句(何氏以此亦許穆夫人之作自/傷己力不能救衞欲因邢曹二)¶
　　(國以控于齊干與言為邢之二/山夫人所以思由曹以至邢也)¶
　　(愚按詩辭但思歸而已絶無遑迫請救之情始而/思淇終而思須與漕有相去益逺之思當在戴公)¶
　　(廬曹之/日所作)¶
　北門　序曰刺仕不得志也言衞之忠臣不得其志¶
　耳¶
出自北門憂心殷殷終窶且貧莫知我艱已焉哉天實¶
為之謂之何哉¶
<pb:KR1c0046_WYG_001-66b>¶
　(毛傳興也朱註比也財終自始至今之謂禮毛傳窶/者無禮也貧者困于  也無財故無以為    方祈)¶
　(雋云艱者難也貧窶而有室人之累尤為難耳詩不/言君之禄薄而歸之于天無可奈何安之若命也)¶
王事適我政事一埤益我我入自外室人交徧適我已¶
焉哉天實為之謂之何哉¶
　(朱註賦也凡以事往來于王所者曰王事政事謂國/事也  毛云適之也言凡有王事至不之于他而之)¶
　(于我埤増也益而更益也一者無有分任者也言王/事既任矣國之政事復一以相加其勞如此而貧無)¶
　(以為家致室人交徧之謫周書所謂弗能有好于/而家者是也已焉哉三句與上文同為歎貧之辭)¶
　(愚按我入自外一語極盡貧窶之情在外/且置勿問入自外則交謫者至纔是苦處)¶
<pb:KR1c0046_WYG_001-67a>¶
王事敦我政事一埤遺我我入自外室人交徧摧我已¶
焉哉天實為之謂之何哉¶
　(朱註賦也意敦説文云怒也韓詩云迫也盖督促而/不能副其  則怒也  遺通作貽謂悉以委之而不)¶
　(問也摧猶挫折也以貧窶之故來室人之謫而至/于摧傷哉貧也交則無人不然徧則無事不然矣)¶
　　北門三章章七句¶
　　(愚按邶在衞北此殆有事于北方出北/門而過其家因傷其家之貧而作者)¶
　北風　序云刺虐也衞國並為威虐百姓不親莫不¶
　相攜持而去焉(程子謂詩為君子見幾而作非百姓/相攜而去以末章攜手同車恐非賤)¶
<pb:KR1c0046_WYG_001-67b>¶
　(者作/也)¶
北風其涼雨雪其雱惠而好我攜手同行其虚其邪既¶
亟只且¶
　(毛傳興也朱註比也也北風冬風冬而自北則殺物/  雱旁通説文云普  雪助風為虐  虚邪通作舒)¶
　(徐謂寛緩也言國事/孔急其去不宜緩矣)¶
　(愚按孟子曰不信仁賢則國空虚邪者正之反人身/氣虚則邪乘虚而入國事亦然言正人失位在位皆)¶
　(邪人也時勢之/危孰急于此)¶
北風其喈雨雪其霏恵而好我攜手同歸其虚其邪既¶
<pb:KR1c0046_WYG_001-68a>¶
亟只且¶
　(喈通作偕説文云强也霏/雰也雪落急也歸歸休也)¶
莫赤匪狐莫黒匪烏惠而好我攜手同車其虚其邪既¶
亟只且¶
　(説文云狐妖獸也鬼所乗之烏字全象鳥形但不注/其目晴萬類目皆黒鳥體全黒逺而不分别其情也)¶
　(非狐赤烏黑滿目皆是不能分别其何者非狐何者/  烏以喻衛君臣同惡相濟無有出乎其類者  陸)¶
　(氏云狐羣者烏合者又管子謂烏集之交/初雖相驩後必相咄本皆利合不以道也)¶
　　北風三章章六句(古之君子危邦則去之衞伯玉/聞亂由近闗出以此律之猶未)¶
<pb:KR1c0046_WYG_001-68b>¶
　　(為先幾/作也)¶
　靜女　序曰刺時也衞君無道夫人無徳¶
　(愚按詩刺夫人也君雖無道夫人不失徳可以輔邪/為正如靜女為人所慕而能以禮自守使慕者息其)¶
　(邪心奈何夫人/之從君于邪耶)¶
靜女其姝俟我于城隅愛而不見搔首踟蹰¶
　(朱註賦也毛傳缺註靜以徳言姝/以色言  城隅朱  幽僻之處)¶
　(愚按此好色男子偶于城隅見靜女愛之因愛生癡/遂妄謂女有心俟我于此也而靜女去不復見其為)¶
　(守禮者可知猶搔首/踟蹰以冀其復見也)¶
<pb:KR1c0046_WYG_001-69a>¶
靜女其孌貽我彤管彤管有煒説懌女美¶
　(孌説文云慕也言此女之可慕也彤管鄭云筆赤管/也古者后夫人必有女史彤管之法史不記過其罪)¶
　(殺之葢主/于規誨也)¶
　(愚按上章靜女既已不見其人猶戀慕不已而更通/殷勤于女貽以彤管彤管所以紀過明非禮之事不)¶
　(敢犯也所以謝絶之者峻矣迺慕者雖覩彤管之赫/然而悦懌女美有非彤管之所能却者  左傳引靜)¶
　(女之三章取彤管焉杜預注雖悦女美義在彤/管女史紀事規誨之所執此言悦而不敢犯也)¶
自牧歸荑洵美且異匪女之為美美人之貽¶
　(爾雅云郊外謂之牧毛云荑茅之始生也易/曰藉用白茅茅本潔白之物靜女以自況也)¶
<pb:KR1c0046_WYG_001-69b>¶
　(愚按上章有彤管之贈尚不能絶其人懌悦之情復/以野外之荑貽之自比于草茅之賤而有潔白之操)¶
　(悦懌者至此而後益信其美且異之也所異者不在/美人之色而在其所貽指荑與彤管言也觀靜女之)¶
　(能以禮拒人而夫人之/從君于邪為可刺矣)¶
　　靜女三章章四句(朱註以此為淫/奔期㑹之詩)¶
　　(愚按此女既拒非禮絶不與通可也不宜有所貽/贈然女在城隅必微族也見女而慕者必力能致)¶
　　(此女也使人喻意于女女不之荅貽二物/以明己意直令慕者廢然自止豈非靜女)¶
　新臺　序云刺衞宣公也納伋之妻作新臺于河上¶
　而要之國人惡之而作是詩也¶
<pb:KR1c0046_WYG_001-70a>¶
新臺有泚河水瀰瀰燕婉之求籧篨不鮮¶
　(朱註賦也毛傳缺而蘇氏云國人疾宣公而難言故/但識其臺之所在  已  説文云泚清也瀰滿也)¶
　(郝氏云泚羞愧汗流之貌孟子謂其顙有泚是也言/此臺之可羞宜其有泚雖河之瀰滿豈能挹而滌之)¶
　(乎常毛云籧篨不能俯者鄭云籧篨口/柔  觀人顔色而為之辭故不能俯也)¶
新臺有洒河水浼浼燕婉之求籧篨不珍¶
　(朱註賦也即洒説文云滌也浼汙也有洒承上章言/新臺之汙  以河水洗滌之併累此河水亦浼浼汙)¶
　(濁矣世殄絶也言如此惡/物何  問不鮮而不絶哉)¶
魚網之設鴻則離之燕婉之求得此戚施¶
<pb:KR1c0046_WYG_001-70b>¶
　(朱註興也戚毛云言所得非所求也戚施不能/仰者鄭云  施面柔下人以色故不能仰也)¶
　　新臺三章章四句(子貢傳作親臺申培説作寴臺/  嚴氏云此齊人聞而惡之故)¶
　　(作是詩以籧篨戚施詆衞/君無嫌非衞人之辭也)¶
　　(愚按宣公公然築新臺以納子婦豈畏人之譏呼/即聞人譏之當不以為嫌且非必爾時之作安見)¶
　　(不出自衞人乎無衞之淫風/自新臺始前此  淫詩也)¶
　二子乘　舟序曰思伋夀也衞宣公之二子爭相為死¶
　國人傷而思之作是詩也(按伋夀争相為死事載/史記左傳考劉向新序)¶
　(謂夀之母謀欲殺伋立夀使與伋乗舟于河中將沈/而殺之夀知不能止也因與之同舟舟人不得殺伋)¶
<pb:KR1c0046_WYG_001-71a>¶
　(方乗舟時伋傅母恐其死也閔而作詩其後舟行無/恙未幾又使伋之齊將使盜見載旌要而殺之夀止)¶
　(伋伋不可壽又欲與之偕行夀之母知不能止也因/戒之曰夀無為前也夀因竊伋旌以先行及齊矣盜)¶
　(見而殺之伋至見夀死痛其代已死載其屍還至境/而自殺毛傳以為使賦先待諸隘夀竊其節而先往)¶
　(云云則毛氏所載皆後一節事其/二子乘舟之詩實不作于是時也)¶
二子乗舟汎汎其景願言思子中心養養¶
　(朱註賦也毛傳缺云景影/同養通作恙説文  憂也)¶
二子乗舟汎汎其逝願言思子不瑕有害¶
　(瑕玉病也思子所自處者既無瑕玷此行寧/有害乎疑辭也葢揆諸理而姑以自慰也)¶
<pb:KR1c0046_WYG_001-71b>¶
　　二子乗舟二章章四句¶
　　(愚按二子之詩繼新臺之後昭淫報也二子皆賢/者二子不死則朔不得立而衞禍不作狄人不能)¶
　　(滅衞録詩者以之終邶風/明衞之亡亡于新臺也)¶
　　邶十九篇七十二章三百六十三句¶
　¶
　¶
　¶
　田間詩學卷一¶
