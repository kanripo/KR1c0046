# -*- mode: mandoku-view -*-
#+TITLE: 田間詩學
#+DATE: 2015-09-23 09:37:03
#+PROPERTY: JUAN 5
<pb:KR1c0046_WYG_005-1a>¶
欽定四庫全書¶
　田間詩學卷五¶
　　　　　　　　　　　　　桐城錢澄之撰¶
　　陳譜略(陳者太皥虙戲氏之墟帝舜之胄有虞閼/父者為周武王陶正武王頼其利器用與)¶
　　(其神明之後封其子媯滿于陳都于宛丘之側與/黄帝之後封于薊堯之後封于祝者共為三恪妻)¶
　　(以元女大姬其封域在禹貢豫州之東其地廣無/名山大澤西望外方東不及孟諸大姬無子好巫)¶
　　(覡禱祈鬼神歌舞之樂民俗化之五世至幽公當/厲王時政衰大夫淫亂所為無度國人傷而刺之)¶
　　(陳之變風始作/孟諸一作明豬)¶
<pb:KR1c0046_WYG_005-1b>¶
　　(愚按陳即陳州秦為潁川郡地漢淮陽國治此伏/羲陵在焉周武王克殷求舜之後得虞閼父之子)¶
　　(滿封之于陳庸以元女大姬是為胡公按左傳史/趙云胡公不淫故周賜之姓使祀虞帝則胡公姓)¶
　　(媯武王所賜也左傳又稱夏后氏少康逃奔有虞/虞思妻之以二姚虞思在胡公之前仍為姚姓明)¶
　　(是胡公始/姓媯耳)¶
　　陳一之十二¶
　宛丘　序曰刺幽公也荒淫昏亂游蕩無度焉(朱註/國人)¶
　(見此人嘗游蕩于宛丘/之上故序其事以刺之)¶
子之湯兮宛丘之上兮洵有情兮而無望兮¶
<pb:KR1c0046_WYG_005-2a>¶
　(朱註賦也毛傳缺游毛云子大夫也鄭云子者斥幽/公也  此章直是  人相謂之辭所以喚起下二章)¶
　(而著幽公荒淫之實耳一爾雅云丘上有丘為宛丘/郭璞謂中央隆峻狀如  丘諸説以為四方高中央)¶
　(下者/非也)¶
　(愚按下章所言歌舞之場即在此丘之下有情謂有/游覽之情無望謂無君人之望  一云望責望也謂)¶
　(此歌舞之樂乃吾君之所為女無責/望之也言無望乃所以深望之耳)¶
坎其撃鼓宛丘之下無冬無夏值其鷺羽¶
　(坎通作竷説文云舞也舞者之行步坎坎然似有所/躧而進舊以為撃鼓聲非也舞必應節撃鼓所以為)¶
　(舞節也故曰坎其擊鼓翳值持也鷺鳥之羽可以為/翳舞者所持以指麾    即下章所謂翿也與周禮)¶
<pb:KR1c0046_WYG_005-2b>¶
　(之羽舞不同彼乃翟羽舞人所執衛詩右手秉翟是/也此舞師所執宋大樂文舞不用翟羽而用鷺羽正)¶
　(為此詩/所惑)¶
坎其撃缶宛丘之道無冬無夏值其鷺翿¶
　(毛云盎謂之缶史記藺相如使秦王鼔缶國語缶絲/尚宫陳𤾉云缶之為器中虚而善容外圓而善應中)¶
　(聲之所自出者也易之鼔缶見于離詩之擊缶見于/宛丘  翿纛通翳也陳祥道云春秋傳曰舞師題以)¶
　(旌夏則鷺翿若今大樂工執之以引舞者也之詩故/云撃鼔撃缶舞鷺羽鷺翿皆以娛神踵大姬  餘習)¶
　(也/)¶
　　宛丘三章章四句(春秋桓五年書正月甲戌己丑/陳侯鮑卒穀梁傳云陳侯以甲)¶
<pb:KR1c0046_WYG_005-3a>¶
　　(戌之日出己丑之日得不知死之日故/舉二日以包也此詩葢刺陳侯鮑也)¶
　　(愚按自幽公以來游蕩無度陳侯鮑出而不返流/弊使然卒至靈公淫乎夏氏株林之適匪朝伊夕)¶
　　(皆幽公作法/于涼所致耳)¶
　東門之枌　序曰疾亂也幽公淫荒風化之所行男¶
　女棄其舊業亟㑹于道路歌舞于市井耳(陳俗巫覡/盛行女子)¶
　(往往棄其業而往觀焉詩以刺之化譜云大姬無子/好巫覡禱祈鬼神歌舞之樂民俗  而為之是也)¶
　(孔云大姬無子而左傳子産謂陳我周之自出杜預/註陳周之自出者葢大姬于後生子以禱而得子故)¶
　(彌信巫/覡也)¶
<pb:KR1c0046_WYG_005-3b>¶
東門之枌宛丘之栩子仲之子婆娑其下¶
　　(朱註賦也毛傳缺隂枌白榆也陸氏云先敷葉後著/莢榆性扇地故其  下五穀不植而人就以息焉)¶
　　(栩解見前枌栩之隂皆人之所趨而聚者所子仲氏/也子女子即女巫也  婆娑盤辟舞也舞  以娯神)¶
　　(或舞于枌之下或舞于栩/之下明非一時非一處也)¶
穀旦于差南方之原不績其麻市也婆娑¶
　　(孔云無隂雲風雨謂之穀旦旦朝也穀善也差不相/值也  朱註差擇也言以穀旦另擇舞塲而遷也子)¶
　　(仲之子向皆婆娑于枌栩之下今忽徙于南方之原/自故處求之不可得矣  市即原上之市也諸婦女)¶
　　(聞其所在因棄麻/不績往從而觀之)¶
<pb:KR1c0046_WYG_005-4a>¶
穀旦于逝越以鬷邁視爾如荍貽我握椒¶
　(逝往也鬷通作縂説文云聚束也孔云麻縷每數一/升用繩紀之  邁行也言挾其麻總而行不暇績也)¶
　(葢急欲從觀子仲子之婆娑舞耳幹荍爾雅云蚍衃/也郭璞云今荆葵也其花自根及  而上連接甚密)¶
　(有類蟣窠故名蚍蜉觀子仲子者士女凑集亦如此/密也  椒實芬香取以相貽辟除不祥之意周禮女)¶
　(巫掌嵗時祓除釁浴如今上已脩/禊以薰草香藥沐浴滌邪穢是也)¶
　(愚按椒性煖宜子其實蕃衍以貽婦女取多子之義/此尤婦女所敬信而樂觀者  大姬之好巫覡本由)¶
　(禱子故/以為俗)¶
　　東門之枌三章章四句(按漢王符潛夫論曰詩刺/不績其麻女也婆娑今多)¶
<pb:KR1c0046_WYG_005-4b>¶
　　(不修中饋休其蠶織而起學巫祝鼔舞事神以欺/誣細民熒惑百姓婦女羸弱則此詩正指巫覡之)¶
　　(事/)¶
　衡門　序曰誘僖公也愿而無立志故作是詩以誘¶
　掖其君也(歐陽子亦云詩人以陳僖公性不恣放可/以勉進于善而惜其懦無自立之志故作)¶
　(詩以誘/進之)¶
衡門之下可以棲遲泌之洋洋可以樂饑¶
　(朱註賦也毛傳缺好毛云衡門横木為門/牛觸横大木葢牛  抵觸用横木闌制之)　(説文云/不曰忘)¶
　(饑而曰樂饑惟樂而饑雖饑亦樂矣/  樂饑一作&KR1276;饑説文云&KR1276;治也)¶
<pb:KR1c0046_WYG_005-5a>¶
豈其食魚必河之魴豈其取妻必齊之姜¶
　(歐陽子云如食魚凡魚皆可食若必待魴鯉則不食/魚如取妻諸姓皆可娶必娶齊宋則不取妻矣此所)¶
　(謂誘掖/之也)¶
豈其食魚必河之鯉豈其取妻必宋之子¶
　(齊姜宋子言其族類之貴/足為係援非謂色之美也)¶
　　衡門三章章四句(序言誘僖公誘其求賢也言/衡門泌水之間大有其人)¶
　　(愚按可以豈必數字其人苟安知足無/求仕之心賢不求仕君宜急求之也)¶
　東門之池　序曰刺時也疾其君之淫昏而思賢女¶
<pb:KR1c0046_WYG_005-5b>¶
　以配君子也¶
東門之池可以漚麻彼美淑姬可與晤歌¶
　(毛傳興也朱註同麻漚久漬也孔云謂漸漬之使之/柔韌也  宋均云  枝葉成謂之衣三變圭成形一)¶
　(變也漚取皮二變也/績成為縷三變也)¶
東門之池可以漚紵彼美淑姬可與晤語¶
　(紵説文云檾屬陸璣云紵亦麻也科生數十莖宿/根在地至春自生不嵗種也荆揚之間一嵗三収)¶
東門之池可以漚菅彼美淑姬可與晤言¶
　(爾雅云白華野菅黄左傳引詩雖有絲麻無棄菅蒯/蒯與菅皆謂苕也  華者俗名黄芒即蒯也白華者)¶
<pb:KR1c0046_WYG_005-6a>¶
　(俗名白芒即菅也紵菅二物皆賤于蔴古人貴麻/與絲並言故説文云衣錦檾衣曹風曰麻衣如雪)¶
　　東門之池三章章四句(序謂思賢女以配君子欲/藉其晤歌語言為成徳之)¶
　　(助比之池之漚麻漸漬而不自知也士大夫不能/格君因其好色思得淑女以黙化之亦不得已之)¶
　　(極思/矣)¶
　　(愚按淑姬自是賢女之稱諸家以為指夏姬謬矣/葢因淫于夏姬迷而不返而思得淑姬之美者以)¶
　　(奪其所/惑耳)¶
　東門之楊　序曰刺時也婚姻失時男女多違親迎¶
　女猶有不至者也¶
<pb:KR1c0046_WYG_005-6b>¶
東門之楊其葉牂牂昏以為期明星煌煌¶
　(毛傳興也朱註同之鄭云楊葉牂牂三月中也興者/喻時晚也失仲春  月親迎之禮以昏時女不肯時)¶
　(行乃至大/星煌煌然)¶
東門之楊其葉肺肺昏以為期明星晢晢¶
　(肺肺猶沛沛與蔽芾同此郝氏謂霜降以後氷泮以/前皆昏姻之期楊葉如  春已暮矣親迎以昏為期)¶
　(今啓明之星煌煌晢晢/而猶不至違禮可知)¶
　　東門之楊二章章四句(朱註此亦男女期㑹而有/負約不至者故因其所見)¶
　　(以起興也火按周語定王六年單襄公假道于陳/以聘于楚  朝覿矣道茀不可行也及陳陳靈公)¶
<pb:KR1c0046_WYG_005-7a>¶
　　(與孔寧儀行父南冠以如夏氏留賓不見何氏謂/此詩正此時所作詩言楊葉牂牂肺肺皆赤色也)¶
　　(霜降後則楊葉色赤正心星晨見之時靈公經東/門而適株邑其相訂約皆以昏為期及至啓明之)¶
　　(星煌煌然而猶/盥桓不忍去也)¶
　墓門　序曰刺陳佗也陳佗無良師傅以至于不義¶
　惡加于萬民焉(陳佗陳文公之子桓公鮀之弟桓公/疾病佗殺其太子免而代之國人大)¶
　(亂佗奔蔡蔡人殺之此詩追咎先君不/能為佗置良師傅致有弑逆之事也)¶
墓門有棘斧以斯之夫也不良國人知之知而不已誰¶
昔然矣¶
<pb:KR1c0046_WYG_005-7b>¶
　(毛傳興也朱註同以毛云斯析也墓門幽閑希行用/生此棘薪惟斧可  開拆之  喻陳佗無賢師良傅)¶
　(以開導之也之毛云夫傅相也鄭云陳佗之師傅不/良羣臣皆知  已猶去也知其罪惡而不誅退終致)¶
　(禍/難)¶
　(愚按墓門不宜有棘而有棘者歎剪除之不早也誰/昔猶云疇昔言其不置良師傅縱惡養亂葢非朝夕)¶
　(之故/矣)¶
墓門有梅有鴞萃止夫也不良歌以訊之訊予不顧顛¶
倒思予¶
　(鴞與梟異廣雅以為&KR2848;鳥廣志云鴞楚鳩所生如蛩/蛩巨虚種類不滋乳也  嚴氏云萃集非一鴞喻羣)¶
<pb:KR1c0046_WYG_005-8a>¶
　(小附和之衆慫惥之為惡也言歌以訊之訊予不顧/指昔日言顛倒思予指今日  訊爾雅云告也雖訊)¶
　(之而我言終不蒙其顧念使地下有/知必思我所歌之言然已無及矣)¶
　(愚按梅華實皆在衆木之先指太子免也鴞惡鳥攫/鳥子而食鴟鴞篇所謂既取我子是也指陳佗言萃)¶
　(止言惡/黨聚也)¶
　　墓門二章章六句¶
　　(愚按此詩當是陳之忠臣于太子被弑之時哭桓/公之墓追恨其昔言之不見信也梅棘皆墓門所)¶
　　(見者因以起興左傳載陳佗如鄭涖盟歃如忘洩/伯料其必不免夫臨大事而如忘者其心必專有)¶
　　(在也佗之黨非一人謀非一日矣國人知之忠/臣言之而桓公不早為之所寧無追咎之乎)¶
<pb:KR1c0046_WYG_005-8b>¶
　防有鵲巢　序曰憂讒賊也宣公多信讒君子憂懼¶
　焉(史記載宣公有嬖妾生子欵欲立之殺其太子禦/宼禦宼素愛厲公子完完懼禍及乃奔齊此其信)¶
　(讒之一/証也)¶
防有鵲巢卭有㫖苕誰侜予美心焉忉忉¶
　(毛傳興也朱註同氏防隄也羅氏云鵲水大則巢高/水小則巢卑  陸  云鵲巢居而知風嵗多風則去)¶
　(喬木巢傍枝故能髙而不危也葢鵲性多懼就利違/害莊子所謂瞿鵲子者義取此言其時瞿瞿驚顧以)¶
　(防患也陸禽經曰燕以狂䀪鵲以驚瞿卭丘也苕草/之秀也  氏云苕饒也幽州人謂之翹饒可生食如)¶
　(小豆藿也有苕可生食故曰㫖苕有陸氏云言不驚/懼之故防  鵲巢不殘賊之故卭  㫖苕也  侜爾)¶
<pb:KR1c0046_WYG_005-9a>¶
　(雅云誑也于鄭云予美謂宣公也忉當作怊悲也所/言鵲以巢  防而安苕以生于丘而茂我為讒人)¶
　(搆憂心靡寧則/鵲苕之不如矣)¶
中唐有甓卭有㫖鷊誰侜予美心焉惕惕¶
　(唐訓大周禮以唐弓為大弓廟之中路謂之唐此所/居宮室之中路為大也甓瓴甋也鷊綬草也  按甓)¶
　(即㼾甎之類以甓中路所以防圯壊坦踐履也善鷊/五色作綬文故曰綬草  陸氏云鷊綬鳥也鷊  相)¶
　(其天而吐綬樂則見其文采有戕賊之疑則不吐也/  歐陽子云讒言惑人非一日一夕之故如鵲巢積)¶
　(累以搆成之又加苕饒之蔓引牽連以及之也中堂/有甓非一甓也必凑砌而為路綬草亦雜衆色以成)¶
　(文猶多言交織以成謗如萋/菲篇之貝錦也皆主讒言)¶
<pb:KR1c0046_WYG_005-9b>¶
　(愚按吐綬鳥閩粤間有之遇天晴正午則吐物長數/寸五色如綬過午不吐未必如陸所云也且鳥産于)¶
　(極南恐非陳地所有讒言中堂壘甓瀉水下浸卭有/㫖鷊吐綬成采我為  人所構觸步畏途有懷莫吐)¶
　(是甓與鷊/之不如矣)¶
　　防有鵲巢二章章四句¶
　　(愚按詩當是太子禦宼被殺公子完出奔國人為/完憂危而作也子美指完侜周同言誰為周旋之)¶
　　(也然鵲巢必獲其安唐甓必履其坦㫖苕㫖鷊必/不為人所吐棄完之後大于齊于此詩已先兆之)¶
　　(矣/)¶
　月出　序曰刺好色也在位不好徳而悦美色焉¶
<pb:KR1c0046_WYG_005-10a>¶
月出皎兮佼人僚兮舒窈糾兮勞心悄兮¶
　(毛傳興也朱註同晝説文云皎月之白也郝氏云月/主隂司昏俾夜作  比女色也  佼姣同孔云方言)¶
　(自闗而東河濟之間凡好謂之姣思僚好貌舒遲也/窈糾舒之姿也悄黙憂也  言所  者匪才匪徳一)¶
　(佼人耳反復思念至于勞/心展轉不已所以為刺)¶
　(愚按當月出之時思其人僚然姣好與皎月相/映且憶其人于月下遲迴却步脈脈以相思也)¶
月出皓兮佼人懰兮舒懮受兮勞心慅兮¶
　(皓本作顥説文云白貌余懰劉同劉殺也謂心如刀/刺也懮愁也楚辭云傷  心之懮懮受謂受諸憂愁)¶
　(向誰吐也/慅動也)¶
<pb:KR1c0046_WYG_005-10b>¶
　(愚按懰與懮皆指佼人獨處傷愁/之情自所歡思之為騷然不寧耳)¶
月出照兮佼人燎兮舒夭紹兮勞心慘兮¶
　(照明所燭也愚謂照廣也兩地皆見也見燎如火之/燎原不可撲滅此當自佼人之思已不  而言  説)¶
　(文云天屈也紹𦂳糾也/慘作懆  愚謂傷也)¶
　(愚按此章葢想其對月之思至于中心如燎屈/鬰糾𦂳而不可解則吾心安得不為之慘傷乎)¶
　　月出三章章四句(朱註此亦男女相/悦而相念之詩)¶
　株林　序曰刺靈公也淫乎夏姬驅馳而往朝夕不¶
　休息焉(夏姬陳大夫御叔之妻徵舒/之母鄭女也徵舒字子南)¶
<pb:KR1c0046_WYG_005-11a>¶
胡為乎株林從夏南匪適株林從夏南¶
　(朱註賦也毛傳缺殺郡國志陳有株邑葢朱襄之地/今柘城縣也  楚  徵舒左傳謂之戮夏南是知夏)¶
　(南即徵舒也言從夏南者婦人夫死/從子夏南為株林主故以夏南言之)¶
　(愚按胡為乎二句訝之也匪適株林二句從而疑之/也言必無此理也始訝之而終疑之深于譏者矣)¶
駕我乘馬説于株野乘我乘駒朝食于株¶
　(乘馬指靈公也乘駒指孔寜/儀行父也毛云大夫乘駒)¶
　(愚按上章言適株林其地尚泛由株林而株野由株/野而食于株明明在夏南之所居矣雖欲為之隱諱)¶
　(不可得也也于乘馬者言税野于乘駒者言朝/食互相備  抑又甚大夫之惡以為君諱者然)¶
<pb:KR1c0046_WYG_005-11b>¶
　　株林二章章四句(朱善云衛之亂至牆有茨而極/于是有狄入衛之禍陳之亂至)¶
　　(株林而極于是有楚入陳之禍然則非狄與/楚之能為禍宣姜夏姬召之所謂女戎也)¶
　澤陂　序曰刺時也言靈公君臣淫于其國男女相¶
　悦憂思感傷焉(朱註此詩之㫖與月出相類也按月/出男思女之辭此則女思男  觀篇)¶
　(中碩大且卷/等句可見)¶
彼澤之陂有蒲與荷有美一人傷如之何寤寐無為涕¶
泗滂沱¶
　(毛傳興也朱註同而毛云陂澤障也時蒲説文云似/莞而褊有脊滑柔  温  荀子云與  屈伸柔從若)¶
<pb:KR1c0046_WYG_005-12a>¶
　(蒲葦蓆陸氏云荷善傾攲蒲無骨幹而柔從思蒲可/以為  取以况女荷蕳菡萏别言之以况所  之男)¶
　(子也為鄭云傷思也/  無  他無所事也)¶
彼澤之陂有蒲與蕳有美一人碩大且卷寤寐無為中¶
心悁悁¶
　(蕳蘭也荷比其容華蕳比其/芬香也卷猶鬈也鬂好貌)¶
彼澤之陂有蒲菡萏有美一人碩大且儼寤寐無為輾¶
轉伏枕¶
　(菡萏荷華之未舒者以/况年少也  儼矜莊貌)¶
<pb:KR1c0046_WYG_005-12b>¶
　(愚按儼謂不露狎邪之態使/人測也此女所喜而思者)¶
　　澤陂三章章六句¶
　　(愚按序不指靈公言公之淫亂使國人男女相悦/習以成俗也然觀首篇曰子之湯兮則陳之男女)¶
　　(借禱祀以游觀久矣禮禁婦女無觀游/觀者淫之始也故始以宛丘終以澤陂)¶
　　陳國十篇二十六章一百二十四句¶
　　檜譜略(檜者高辛氏火正祝融之墟在禹貢豫州/外方之北滎波之南居溱洧之間祝融氏)¶
　　(名黎其後八姓惟妘姓檜者處其地焉當夷王厲/王之時檜公不務政事而好潔衣服大夫去之于)¶
　　(是檜之變/風始作)¶
<pb:KR1c0046_WYG_005-13a>¶
　　(愚按鄭桓公用史伯之謀以圖檜桓公死犬戎之/難其子武公始滅檜而遷國焉鄭語史伯曰主芣)¶
　　(騩而食溱洧按芣騩即大隗具茨山也在密縣水/經稱潩水出大騩山即溱洧之源也其水一東流)¶
　　(一東北流至新鄭而㑹為雙泊河本/檜地鄭都于此朱註謂即鄭州非也)¶
　　檜一之十三(蘇氏以為檜詩皆為鄭/作如邶鄘之于衛也)¶
　　(愚按若是鄭詩當列諸鄭風之前如邶鄘之先衛/魏之先唐以明檜之即鄭矣無縁次于陳之後葢)¶
　　(檜雖滅而其詩上憂君而下念民讀素冠而生孝/思讀匪風而生忠義詩止四篇聖人所急録也)¶
　羔裘　序曰大夫以道去其國也國小而廹君不用¶
　道好潔其衣服逍遙遊宴不能自强于政治故作是¶
<pb:KR1c0046_WYG_005-13b>¶
　詩也(郝氏云檜君之過不在潔衣服大夫之去亦不/以潔衣服特以逍遙不能自强故託辭于衣服)¶
　(言服飾之外都無所事/云爾猶曹風之蜉蝣也)¶
羔裘逍遙狐裘以朝豈不爾思勞心忉忉¶
　(朱註賦也毛傳缺錦鄭云羔裘諸侯之朝服也厚玉/藻云君衣狐白裘  衣以裼之  論語狐貉之  以)¶
　(居則狐裘燕服也狐逍遙而以羔裘是法服為嬉遊/之具矣視朝而以  裘是臨御為䙝媟之塲先言逍)¶
　(遙後言以朝是以逍遙為急務而視朝在所緩矣是/忉當作怊悲也莊子云怊怊乎若嬰兒之失其母)¶
　(也/)¶
羔裘翺翔狐裘在堂豈不爾思我心憂傷¶
<pb:KR1c0046_WYG_005-14a>¶
　(孔云以朝者謂日出視朝在堂者謂正寢之堂人君/日出視朝畢乃退適路寢以聽大夫所治之政二者)¶
　(于禮同服羔裘今皆/以狐裘二章互見之)¶
羔裘如膏日出有曜豈不爾思中心是悼¶
　(陸氏云日出有曜然後見其如膏此正聽朝之時而/反以燕游又與狐裘以朝狐裘在堂異矣  按如膏)¶
　(祗于游燕時見之上言以朝次言在堂則游燕之後/尚有視朝適寢之時今併視朝在堂皆無之則自辨)¶
　(色而起以至竟/日皆游宴也)¶
　　羔裘三章章四句(國語史伯謂鄭桓公曰檜仲恃/險有驕侈怠慢之心而加之貪)¶
　　(冒此詩葢驕侈/怠慢之實証也)¶
<pb:KR1c0046_WYG_005-14b>¶
　　(愚按檜君無大過惡而其勢必至于亡國有識者/見㡬而去既去而故主之思有不能恝然者故為)¶
　　(此/詩)¶
　素冠　序曰刺不能三年也(周衰禮廢三年之喪不/行如春秋諸侯居喪而)¶
　(親迎盟㑹征伐大夫以下可知孟子去春秋未逺而/滕之父兄曰吾宗國魯先君莫之行吾先君亦莫之)¶
　(行魯猶不行他/國更可知矣)¶
庶見素冠兮棘人欒欒兮勞心慱慱兮¶
　(朱註賦也毛傳缺縞庶見者憂不得見之辭云素冠/大祥之冠玉藻云  冠素紕既祥之冠也註  紕縁)¶
　(邊也黒經白緯曰縞其冠用縞以素為紕故謂素冠/孔云凡言素者皆謂白絹未有以布為素者  鄒氏)¶
<pb:KR1c0046_WYG_005-15a>¶
　(云親喪再期則大祥之後將即吉于是不以布為&KR0227;/而以縞不以采縁而以素葢雖漸易凶而不敢遽用)¶
　(吉也説居喪而骨立見者為棘人即此冠素冠之人/也    文無慱字依作團結聚不散之謂欲一見而)¶
　(終不得見其勞心如此相輔氏曰言庶見素冠繼以/棘人欒欒言服與情之  稱也不然服于外而忘于)¶
　(内亦何/為哉)¶
庶見素衣兮我心傷悲兮聊與子同歸兮¶
　(毛云素冠故素衣也同謝氏云同/歸如書云同歸于治  歸于亂)¶
　(愚按喪禮久廢為此詩者亦不能獨行但得見/有素衣冠之一人即與之同歸矣歸于禮也)¶
庶見素韠兮我心藴結兮聊與子如一兮¶
<pb:KR1c0046_WYG_005-15b>¶
　(韠説文云韍也所以蔽前以韋為之古者席地而坐/以臨爼豆故設蔽膝以備濡漬惟冕服謂之韍他服)¶
　(曰韠裳禮大祥祭服朝服縞&KR0227;朝服之制緇帶素韠/韠從  色則素韠是大祥祭服之韠詩人所願見謂)¶
　(其能舉祥祭者耳終喪而後有祥喪/禮不終則未祥而服已除無論禫也)¶
　(愚按上章同歸言同歸于禮也此言如一欲與同心/遵禮服制如一二人同心則不為俗所奪亦漸可以)¶
　　(變俗/矣)¶
　　　素冠三章章三句(按上章刺檜君在位好潔衣服/計其居先君之喪服制必不能)¶
　　　(如禮此詩亦當/為刺檜君而作)¶
　　隰有萇楚　序曰疾恣也國人疾其君之淫恣而思¶
<pb:KR1c0046_WYG_005-16a>¶
　無情慾者也(朱註以為政煩賦重/人不堪其苦而作)¶
隰有萇楚猗儺其枝夭之沃沃樂子之無知¶
　(毛傳興也朱註賦也枝陸氏云萇楚今羊桃是也葉/長而狹華紫赤色其  莖弱過一尺引蔓于草上)¶
　(猗通作倚依也儺通作&KR0316;弱長貌夭少好貌沃/沃光澤貌子指萇楚猶今人對物而稱爾也)¶
　(愚按此詩困于賦役借萇楚以起興不自訴現前之/苦而但羨少時之樂又不直言人少之無知為樂而)¶
　(以萇楚夭之沃沃無知為樂寄興愈逺而情愈廹矣/  萇楚之夭而沃喻人幼時不識不知無家無室雖)¶
　(有虐政漫不闗心壯大以來始有憂慮始有家室種/種苦事回思少時不知有困于賦役之事誠足樂耳)¶
　(無知無室無家恰似為萇/楚之夭者而言情辭甚幻)¶
<pb:KR1c0046_WYG_005-16b>¶
隰有萇楚猗儺其華夭之沃沃樂子之無家¶
　(陸氏云有一種羊桃華實皆/連理故取以喻室家之義)¶
　(愚按萇楚枝條本弱漸且開花結實則枝益重/而弱益甚喻有家有室人事日繁而身愈困也)¶
隰有萇楚猗儺其實夭之沃沃樂子之無室¶
　(女以男為家男以女為室華之敷在/外故以興家實之含在内故以興室)¶
　(愚按百姓之困至以無家/無室為樂則國事可知)¶
　　隰有萇楚三章章四句¶
　　(愚按萇楚莖弱稍長則引蔓于草草不能自立則/萇楚安得不仆地乎而萇楚不知猶生意沃沃也)¶
<pb:KR1c0046_WYG_005-17a>¶
　　(人非萇楚焉能如其無知無室無家故憂戚無以/為主以比國小君弱逼于大國將有危亡之勢民)¶
　　(無所依/附也)¶
　匪風　序曰思周道也國小政亂憂及禍難而思周¶
　道焉(呂氏云匪風思周道何也曰政出天子則强不/凌弱各得其所政出諸侯則徵發之煩供億之)¶
　(困侵伐之暴惟小國偏受其禍所以惓懷宗周為獨/切也戰國時厲喜為韓王曰大國惡有天子而小國)¶
　(利之以詩驗/之其理益明)¶
匪風發兮匪車偈兮顧瞻周道中心怛兮¶
　(朱註賦也毛傳缺作匪風猶言非常之風發風大起/也  偈疾也漢書  揭云髙舉也車升高則在車上)¶
<pb:KR1c0046_WYG_005-17b>¶
　(者必震盪不安此車中即事之語指孔云言顧瞻則/周道已過迴首顧之  按顧瞻雖  適周之路而意)¶
　(之所托仍在西周盛時其禮樂刑政布在方策者與/今之所行大不相同孔子云我觀周道幽厲傷之是)¶
　(也/)¶
匪風飄兮匪車嘌兮顧瞻周道中心弔兮¶
　(毛云迴風為飄嘌無節度也車聲也上言風發未明/其為何風此言飄則迴風也上言車偈則行不安此)¶
　(言嘌則其不安之見于車聲者也上/言怛此言弔先驚痛而後悲傷也)¶
誰能烹魚溉之釜鬵誰將西歸懷之好音¶
　(説文云鬵大釡也陸徳明云鼎上大下小若甑曰鬵/  烹魚以喻治國曰溉之者取洗濯更新之義  王)¶
<pb:KR1c0046_WYG_005-18a>¶
　(城在滎陽之西然此詩之所念者/西周周猶都鎬當是幽王世之詩)¶
　(愚按此與大東詩皆一時事檜人行役于周皆所謂/東國大夫也大東詩曰周道如砥懐古也此云顧瞻)¶
　(周道傷今也匪風言風起異常不可謂之風匪車言/車行臲&KR1142;不可謂之車葢王室弊政多端四方來者)¶
　(視周道為畏途耳積弊已久須洗滌一新如烹魚而/溉釡鬵猶易所云顛趾出否也有新政聞諸四方則)¶
　(好音也今四方諸侯西向而歸心者誰乎庻㡬/以好音懷之所謂懷諸侯也葢四方離心久矣)¶
　　匪風三章章四句¶
　　(愚按此詩作于幽王之世正當王室多難鄭桓公/方為寄孥與賄之謀以圖檜時也大夫乃以王室)¶
　　(為憂憂王室正所以憂下國耳使王室無故桓公/豈預為逃死之訃亦豈能用成周之衆以伐人國)¶
<pb:KR1c0046_WYG_005-18b>¶
　　(者乎嫠不恤其緯而憂宗周/之隕誠見其禍之必相及也)¶
　　曹譜略(曹者禹貢兗州陶丘之北雷夏荷澤之隂/周武王既定天下封弟叔振鐸于曹今定)¶
　　(陶是也夾于魯衛之間曹之後世雖為宋所滅宋/亦不數伐曹故得寡于患難十一世當周惠王世)¶
　　(政衰昭公好奢而任/小人曹之變風始作)¶
　　(愚按曹定陶是也一統志謂即曹州金大定末河/決徙治州東北七十里明初改州為縣正綂間復)¶
　　(置曹州于古曹國漢有定陶國想此地屬定陶耳/  孔云魯在其東南衛在其西北魯衛雖大于曹)¶
　　(畏懼覇主不敢侵伐所以寡于/患難而驕侈無復重厚之風也)¶
　　曹一之十四¶
<pb:KR1c0046_WYG_005-19a>¶
　蜉蝣　序曰刺奢也昭公國小而廹無法以自守好¶
　奢而任小人將無所倚焉(朱註此詩葢以時人有玩/細娛而忘逺慮者故以蜉)¶
　(蝣為比而刺之/序以為刺其君)¶
　(愚按序謂刺奢正指任用小人章服充滿于朝/所謂三百赤芾是也非以修飾衣裳之為奢也)¶
蜉蝣之羽衣裳楚楚心之憂矣于我歸處¶
　(毛傳興也朱註比也羅蜉蝣渠畧也嵗夏小正云蜉/蝣有殷殷者衆也    氏云鶴壽千  以極其游蜉)¶
　(蝣朝生暮死以盡其樂葢以旦暮為期逺不過三日/耳  取興于蜉蝣之羽者以羣臣徒竊衣服以華其)¶
　(躬不知其死亡之無日/也憂詩人憂曹君也)¶
<pb:KR1c0046_WYG_005-19b>¶
　(愚按末句于我歸處等句當為大夫言也無徳而竊/章服服之不稱比之蜉蝣朝暮之榮而已故為之心)¶
　(憂曰歸處歸息歸説不即勉其去位且勸其暫歸如/後世乞休沐之例曰于我者欲其于已取法也計此)¶
　(時心憂者/已先歸矣)¶
蜉蝣之翼采采衣服心之憂矣于我歸息¶
　(歸息者由/處而息也)¶
蜉蝣掘閱麻衣如雪心之憂矣于我歸説¶
　(掘説文作堀突也即所謂堀起也閲猶閲人閲世之/閲言其從土中突出而為人所見也  鄭云麻衣深)¶
　(衣諸侯之朝服朝夕則深衣也云孔云衣純用布而/色白者惟深衣為然  凌濛初  説謂從容開諭之)¶
<pb:KR1c0046_WYG_005-20a>¶
　(正上章所以欲其歸處歸息之意/朱註説音税舎息也猶言税駕也)¶
　(愚按掘閲兼起滅二義言突然之間/已閲人世一度猶云石火電光也)¶
　　蜉蝣三章章四句(鄒氏疑為刺曹羈作魯莊二十/三年曹莊公射姑卒明年冬戎)¶
　　(侵曹曹羈出奔陳葢在位日淺無如羈者羈方在/喪故曰麻衣如雪而先之以楚楚采采意羈亦如)¶
　　(魯昭公居喪而不哀在戚而有嘉容乎詩人逆知/其税駕無所諷以于我歸處殆如楚申亥舎靈王)¶
　　(于家之/為矣)¶
　候人　序曰刺近小人也共公逺君子而好近小人¶
　焉¶
<pb:KR1c0046_WYG_005-20b>¶
彼候人兮何戈與祋彼其之子三百赤芾¶
　(朱註興也末章比也毛傳缺掌毛云候人道路送迎/賓客者  孔云秋官有環人  訝皆掌送迎賔客按)¶
　(環人掌執節導引使門闗無禁掌訝以禮送迎詔贊/進止候人則何戈兵防衛奸宼雖同是送迎而職掌)¶
　(不同為何與荷同説文云儋也毛云祋殳也芾韠也/以韋  之即蔽膝也大夫以上赤芾乘軒  言候人)¶
　(雖一職之㣲既係籍于公猶當勤率所屬以各供其/事蕞爾曹佩赤芾者三百人何功徳稱此服哉晉文)¶
　(公入曹令三百人獻狀亦謂其/無勞竊位故責令自陳功狀也)¶
　(愚按諸侯之制大夫五人以曹之小國舉羣臣不能/三百而况大夫乎三百人者曹君之諧臣媚子也赤)¶
　(芾亦假借服色以榮其軀非真有位也候人雖㣲/各有所司以不忝其職則此赤芾者何為也哉)¶
<pb:KR1c0046_WYG_005-21a>¶
維鵜在梁不濡其翼彼其之子不稱其服¶
　(毛云鵜濩澤鳥也郭璞云今之鵜鴣也俗呼之為淘/河  魏黄初中嘗有鵜集靈芝池文帝識之曰此詩)¶
　(人所謂汙澤也曹詩刺共公逺君子近小人今豈有/賢智之士處于下位否則斯鳥胡為而至哉  鵜出)¶
　(没汙澤而得魚今在梁之上而竊人之魚以/食未嘗濡濕其翼猶之子無功而竊禄也)¶
維鵜在梁不濡其咮彼其之子不遂其媾¶
　(咮説文云鳥口也于陸氏云鵜性沉水食魚則濡其/咮翼宜矣今徒立  粱上非特不濡其翼又且不濡)¶
　(其咮小人無嘉言獻㬱/尸居于位亦猶是也)¶
　(愚按易于君臣之相遇比之婚媾媾遇之厚也言此/輩無功受禄大負君之厚遇之意不遂猶言負也)¶
<pb:KR1c0046_WYG_005-21b>¶
薈兮蔚兮南山朝隮婉兮孌兮季女斯饑¶
　(薈蔚草多貌南山曹南山也十按春秋盟于曹南即/此山  鄒氏云周禮眡祲掌  煇之法九曰隮隮者)¶
　(虹也虹映日而成朝焉日在東則虹在西而雨輒隨/之蝃蝀之詩朝隮于西崇朝其雨是也薈蔚夤縁山)¶
　(岊而虹見于西又當邀雨澤之霑被見君寵方隆而/未艾也  婉孌季女之容也君子之持身如處子故)¶
　(以季女/目之)¶
　(愚按山以出雲致雨朝隮則淫邪之氣所致非時雨/也南山之草木所以薈蔚者以常邀朝隮之雨耳喻)¶
　(君有邪徳所寵用者皆邪人也彼婉孌之季女堅貞/自守肯從邪以干禄乎惟禄遍邪嬖季女斯以饑耳)¶
　(序曰共公逺君子而好近小人由小人日近故君/子自逺通篇好近小人惟此末二句見君子之逺)¶
<pb:KR1c0046_WYG_005-22a>¶
　　候人四章章四句(朱註引左傳晉文公入曹數其/不用僖負羈而乘軒者三百人)¶
　　(與此/詩合)¶
　　(愚按晉語重耳如楚子玉請止狐偃王曰不可曹/詩曰彼其之子不遂其媾郵之也夫郵而效之郵)¶
　　(又甚焉則曹風此詩傳于文公未/返國之前久矣僖負羈事在後也)¶
　鳲鳩　序曰刺不壹也在位無君子用心之不壹也¶
　(郝氏云民風不醇由上無身教而下無表率也故君/必誠一為本天下不見君子之心見君子之儀而即)¶
　(儀可以/徵心)¶
鳲鳩在桑其子七兮淑人君子其儀一兮其儀一兮心¶
<pb:KR1c0046_WYG_005-22b>¶
如結兮¶
　(毛傳興也朱註同摩鳲鳩亦作尸鳩秸鞠也一名布/穀牝牡飛鳴翼相  拂取其骨佩之宜夫婦  嚴氏)¶
　(云即郯子所謂鳲鳩氏司空也鳲鳩平均故為司空/平水土  陸氏云鳲鳩有均壹之徳其哺子朝自上)¶
　(而下暮自下而上均也其子在梅在棘在榛而已常/在乎桑壹也  儀度也毛云義也凡舉動之合義而)¶
　(有法度者謂儀端儀之一由其心之貞固而不變也/淮南子曰賈多  則貧上多技則窮心不一也有百)¶
　(技而無一道雖得之弗能守故曰其儀一兮心如結/兮君子其結于一乎  劉向云鳲鳩之所以養七子)¶
　(者一心也君子所以理萬物者/一儀也以一儀理物天心也)¶
鳲鳩在桑其子在梅淑人君子其帶伊絲其帶伊絲其¶
<pb:KR1c0046_WYG_005-23a>¶
弁伊騏¶
　(毛云在梅飛在梅也在蘇氏云從其在梅則失其在/棘從其在棘則失其  榛居一以俟之無不及者)¶
　(帶大帶也絲素絲也玉藻篇天子諸侯皆素帶廣皆/四寸素熟絹也大夫帶亦用素惟辟縁之色君朱緑)¶
　(大夫𤣥黄其辟縁之制天子諸侯皆終辟謂竟此帶/盡縁之也  郝氏云弁制大于冠古冠止撮髮弁下)¶
　(覆額融騏當作&KR0722;周禮註引此作綦書顧命四人綦/弁馬  本亦作騏葢騏綦古通用耳  綦又與&KR0722;通)¶
　(弁飾也皮弁之縫中貫結五色采玉以為飾也周禮/尊卑皆得服皮弁所異者&KR0722;耳  此言其衣服有常)¶
　(服有常即儀有/常而心可知矣)¶
鳲鳩在桑其子在棘淑人君子其儀不忒其儀不忒正¶
<pb:KR1c0046_WYG_005-23b>¶
是四國¶
　(忒毛云疑也人無常度故可疑其儀不忒者明白洞/達表裏如一不令人有疑惑也  正四國者謂足以)¶
　(表正四/國也)¶
鳲鳩在桑其子在榛淑人君子正是國人正是國人胡¶
不萬年¶
　(陸氏云榛卑小于棘梅先實棘後之榛又後之故詩/以此為序  陳櫟曰心結而儀一且不忒表裏一也)¶
　(四國國人之皆正逺邇一也由/是久而胡不萬年久近一也)¶
　(愚按上章言以不忒之儀能正四國則所及逺于國/人矣此章始言正是國人而不云其儀謂國人化之)¶
<pb:KR1c0046_WYG_005-24a>¶
　(皆有/儀也)¶
　　鳲鳩四章章六句¶
　　(愚按此詩以鳲鳩名篇鳲鳩有均壹之徳其均也/常均均亦一也故序曰刺不一也一者心也而驗)¶
　　(之于儀傳曰有威可畏有儀可象謂之儀其帶其/弁儀之一端所謂其儀者不忒是也不忒者父子)¶
　　(兄弟之足法也惟其一故足法耳臣又序曰在位/無君子用心之不壹也則似兼君  言君君臣臣)¶
　　(各守其常則紀綱法度秩然不亂/國人奉以畫一四國以為表率矣)¶
　下泉　序曰思治也曹人疾共公侵刻下民不得其¶
　所憂而思明王賢伯也(朱註謂王室陵夷而小國困/弊故以寒泉下流而苞稂見)¶
<pb:KR1c0046_WYG_005-24b>¶
　(傷為/比)¶
洌彼下泉浸彼苞稂愾我寤歎念彼周京¶
　(毛傅興也朱註比而興也莠洌寒也下泉泉下流也/  物叢生曰苞稂郭璞曰  類也與禾相雜古者以)¶
　(飼馬魯仲孫它馬餼不過稂莠謂此也耳愾説文云/太息也寤歎者悲憤在中惟寐則稍忘  一寤則愾)¶
　(然發歎矣侵周京念其盛時也稂泉水寒洌不能生/物比國政  刻也田無五穀惟  與蕭比閭閻凋弊)¶
　(無力供/誅求也)¶
洌彼下泉浸彼苞蕭愾我寤歎念彼京周¶
　(蕭蒿/也)¶
<pb:KR1c0046_WYG_005-25a>¶
洌彼下泉浸彼苞蓍愾我寤歎念彼京師¶
　(蓍蒿屬京陸氏云蓍草之壽者也然上二章皆言京/周此稱  師言周嫌同于列國隱  有共主之尊)¶
芃芃黍苗隂雨膏之四國有王郇伯勞之¶
　(芃盛也徐鍇云言汎汎若風之起隨陸氏云方黍之/苗也暑雨暴息無隂雲以覆之日  蒸焉則苗槁矣)¶
　(故以隂雨為譱國語趙衰對秦穆公曰重耳之卬君/也若黍苗之卬隂雨也若君實庇廕之使能成嘉報)¶
　(正此謂也傳郇伯郇侯為州伯文/王子按左  畢原酆郇文之昭也)¶
　(愚按泉在下者所及有限况洌則不能生物徒使黍/苗化為稂蕭而已以喻伯國主盟小國之重困也明)¶
　(王在上四國共稟一尊又有方伯以時巡省諸侯頼/之若黍苗之卬隂雨無所資于下泉矣隂雨之膏非)¶
<pb:KR1c0046_WYG_005-25b>¶
　(下泉之洌比也黍苗之芃非稂蕭/之浸比也此所以念周京之盛耳)¶
　　下泉四章章四句(左傳昭二十三年王子朝入于/王城于是子朝稱西王天子居)¶
　　(于狄泉稱東王狄泉者成周也何氏謂即下泉是/也二十五年晉人為黄父之㑹以謀王室令諸侯)¶
　　(之大夫輸王粟具戍人曹人與焉二十七年復㑹/于扈令戍周也曹人亦與焉時子朝奔楚子朝之)¶
　　(黨多在王城王畏之劉文公與萇𢎞欲城成周天/子使告于晉晉魏舒韓不信如京師合諸侯之大)¶
　　(夫于狄泉尋盟且城成周曹人又與焉此詩殆曹/大夫受役于周喜而賦也下泉即指狄泉自周公)¶
　　(營洛以來空而不居東遷以後荒廢久矣天王居/之葢儼然京師也而凋弊已甚所見者蕭稂苞草)¶
　　(而已合諸侯以城成周王得寧處今而後四國始/有王也雖諸侯之勞實盟主有以勞來之耳故以)¶
<pb:KR1c0046_WYG_005-26a>¶
　　(邭伯誦晉歸/功于晉焉)¶
　　曹國四篇十五章六十八句¶
　　豳譜略(豳者后稷之曽孫曰公劉者自邰而出所/徙戎狄之地名今屬扶風枸邑公劉之先)¶
　　(不窋以夏太康時失其官守竄于此地至公劉復/修后稷之業勤恤愛民民咸歸之而國成焉其封)¶
　　(域在禹貢雍州岐山之地原隰之野至商之末世/太王又避戎狄之難入處于岐陽民又歸之公劉)¶
　　(之出太王之入雖有其異由有事難之故皆能守/后稷之教不失其徳成王之時周公避流言之難)¶
　　(出居東都二年思公劉太王居豳之職憂念民事/至苦之功以比序已志太師大述其志主意于豳)¶
　　(公之事故别其詩以為豳國變風焉之郝氏云七/月豳俗也始二南而終邠者邠周道  始二南周)¶
<pb:KR1c0046_WYG_005-26b>¶
　　(道之成也左傳吳季札觀魯樂邠次齊先秦及夫/子刪詩以邠終思周公也然周公之詩何不遂以)¶
　　(屬魯周公未嘗一日居魯也邠何不遂為雅乎公/劉草創區區耳未足比諸侯而况可為天子乎稱)¶
　　(風本舊也鴟鴞以下非豳亦屬豳何也皆周公之/事也周公老于周而魯無風可係進不敢係于周)¶
　　(南故退而/係之邠也)¶
　　(愚按周自后稷封邰邰今武功縣也迨不窋失官/始去邰而竄于戎狄之間今慶陽府有不窋城是)¶
　　(其地也再傳至公劉復遷于邠邠在今邠州與武/功縣皆屬西安府相去百餘里是公劉遷邠乃自)¶
　　(不窋城復遷入内地也自公劉至古公十世居邠/邠今猶有古公城古公避狄人之難乃由邠而遷)¶
　　(于岐周自此始大不係周公之詩于豳者周公之/志也周公是時身  在朝端其詩不得列諸二雅)¶
<pb:KR1c0046_WYG_005-27a>¶
　　(亦未嘗退居魯國又不得列諸國風思王業之始/于豳因自署為豳人而列其詩為豳風亦猶令士)¶
　　(大夫之書題姓氏標/其先世之郡國也)¶
　　豳一之十五¶
　七月　序曰陳王業也周公遭變故陳后稷先公風¶
　化之所由致王業之艱難也(朱註周公以成王未知/稼穡之艱難故陳后稷)¶
　(公劉風化之所由使矇瞽朝夕諷誦以教之以金履/祥云讀七月之詩意為邠之遺詩周公陳之  為矇)¶
　(工之頌使成王知故國衣食之原然不居二南之前/而居變風之末何也葢詩皆采之當世而前世之詩)¶
　(存者不可泯也故豳七月附于十五國風之後猶商/那附于三頌之末也  徐光啓云讀七月想其先公)¶
<pb:KR1c0046_WYG_005-27b>¶
　(之所以為教不過世間一勤儉忠厚之家而已然一/家如此其家必興一國如此其國必昌昔人有言太)¶
　(和在成周宇宙又曰王/道本乎人情信其然與)¶
七月流火九月授衣一之日觱發二之日栗烈無衣無¶
褐何以卒嵗三之日于耜四之日舉趾同我婦子饁彼¶
南畝田畯至喜¶
　(朱註賦也毛傳缺/時所用者夏正也)　(七月斗建申之月公劉正當夏/毛云火大火也按火心星也左)¶
　(傳張趯曰火星中而寒暑退月孔云季冬十二月平/旦正中在南方大寒季夏六  黄昏火星中大暑退)¶
　(是火為寒暑之候事也知此兩月昏旦火星中者由/昏而知旦也  左傳哀十二年冬十二月螽季孫問)¶
<pb:KR1c0046_WYG_005-28a>¶
　(諸仲尼仲尼曰丘聞之火伏而後蟄者畢今火猶西/流司厯遏也周十二月夏十月也火猶西流者以此)¶
　(火未盡沒尚是九月厯官失一閏故也是可見火六/月昏中之後下而過西皆稱流也  劉瑾云堯典日)¶
　(永星火以正仲夏葢堯時仲夏日在鶉火故昏而大/火中及周公攝政凡一千二百四十餘年嵗差當退)¶
　(十六七度故六月而後日在鶉火大火昏七月則日/在鶉首而昏時大火西流于未方此詩上述邰俗乃)¶
　(當夏商之時而言七月流火者據周公時所見而言耳之/授衣家長授衣于家衆也下文云無衣無褐褐乃賤者)¶
　(服豳地多寒故豫為禦寒之計月自夏十一月至二月皆以/日稱自夏四月至十一月皆以  稱本天而言則主日以冬)¶
　(至為日長一綫之始也本厯而言則主月以孟春為夏正建/寅之始也  孔云四月之詩曰冬日烈烈飄風發發以發是)¶
　(風故知烈是氣觱發風寒也栗烈氣寒也仲冬之月待風乃/寒季冬之月無風亦寒也  程子曰嵗過中而將暮矣當有)¶
<pb:KR1c0046_WYG_005-28b>¶
　(卒嵗之具禦寒之備故以七月流火為首為張子云/慮事有預當于半年前提掇故頻舉七月  言  范)¶
　(氏云言何以卒嵗足見二之日為嵗之終此所謂夏/正也  以上言衣之為急  于往也黄佐云于耜謂)¶
　(昔改嵗時入此室處今則往中田之廬而修田器錢/鎛之属獨以耜言者農器以耜為先將以起土而耕)¶
　(必資于耜也邠孔云月令季冬命農計耦耕事修耒/耜具田器今  人正月修耒耜二月始耕豳土晚寒)¶
　(鄭謂寒晚温亦晚故修耒耜始耕皆較中國遲一月/也  舉趾猶言興作也月令仲春之月耕者少舎言)¶
　(無或舎急急農之至也舉趾即所謂少舎也晉田畯/典田之官漢嗇夫是也按嗇夫不獨漢及東  有之)¶
　(夏書𦙍征篇嗇夫馳則夏時有此官矣但周禮無田/畯之職故疑此詩及甫田大田皆非周有天下以後)¶
　(之詩之朱義曰三隂之月隂氣始盛故于是而豫為/禦寒  備三陽之月陽氣始盛故于是而豫為治田)¶
<pb:KR1c0046_WYG_005-29a>¶
　(之備候大寒之候在于丑月而圖之于建申之時收/成之  在于酉月而慮之于建寅之日其為豫備可)¶
　(知所此首章以衣食發端先衣而後食自二章至五/章  以終前六句之意自六章至八章所以終後五)¶
　(句之/意)¶
七月流火九月授衣春日載陽有鳴倉庚女執懿筐遵¶
彼㣲行爰求柔桑春日遲遲采蘩祁祁女心傷悲殆及¶
公子同歸¶
　(再言流火授衣者鄭云將言女功之始故又本于此/  按九月授衣自今秋言也春日載陽以下又是明)¶
　(春事矣思秋衣之何以得授本女功之勤于春日也/第三章倣此  月令仲春之月倉庚鳴夏小正云二)¶
<pb:KR1c0046_WYG_005-29b>¶
　(月采蘩此章兩春日皆謂二月爾雅四時春為青陽/載始也筐本作匡受物之器懿美也猶言精好也㣲)¶
　(行小徑毛云牆下徑也遲遲日行舒緩也在春日載/陽之後自是晝刻較長非但晝夜平分時矣  徐光)¶
　(啓云蠶未出者鬻蘩沃之則易出故毛傳云所以生/蠶  祁祁衆也亦有舒緩之意毛云傷悲感事苦也)¶
　(又云春女悲秋士悲感其物化也謂有韶光易去之/悲  春秋傳諸侯之子凡男女皆得稱公子左傳凡)¶
　(公女嫁于敵國姊妹則上卿送之公子則/下卿送之于大國雖公子亦上卿送之)¶
　(愚按載陽之月正四之日農夫方舉趾而婦子行饁/之時其執懿筐以求柔桑者室中之女也葢其時無)¶
　(一閒者矣下四句以春日重起遲遲言日之長而求/桑之久也采蘩為宫中浴蠶之用祁祁言其隨從之)¶
　(衆多而行歩之舒緩此公女出親蠶事也懿筐之女/忽覩祁祁之衆為之心傷傷草野㣲賤而今得見貴)¶
<pb:KR1c0046_WYG_005-30a>¶
　(主之威儀形影相顧不覺悲也目送心隨不忍舎去/殆欲與祁祁者相從還宫是女子眷戀之恒情也此)¶
　(數句是采桑圖中添設一段情景補出公子親蠶事/耳  或問後章再稱公子亦公女乎要自女子稱者)¶
　(即公女也自男子稱者公子也衣此章/與下章專言蠶績以終首章無  之意)¶
七月流火八月萑葦蠶月條桑取彼斧斨以伐逺揚猗¶
彼女桑七月鳴鵙八月載績載𤣥載黄我朱孔陽為公¶
子裳¶
　(月令季春之月具曲植籧筐注云曲薄也植槌也所/以架曲與籧筐者  朱註蠶月治蠶之月  王氏云)¶
　(蠶長非一月故不指定某月采毛云豫蓄萑葦可以/為曲  條桑鄭云條桑枝落  其葉也  逺揚逺枝)¶
<pb:KR1c0046_WYG_005-30b>¶
　(揚起者桑性以斬伐而始茂今浙桑嵗生嵗伐率皆/稠行低幹無高及二丈者  猗通作倚嚴氏云猶依)¶
　(也不斬其條但就樹以采其葉也毛云角而束之曰/猗鄭云束而采之也  女桑爾雅云桋桑也上章柔)¶
　(桑桑葉之嫩者始生未多故以懿筐求之養新出之/蠺耳同采蘩言之言蠶事之始也此章女桑乃桑樹)¶
　(之小者蠺已大食故桑之大小取之無遺葢蠶事之/成也  劉瑾云蠶月雖不可指定某月然觀其條桑)¶
　(猗彼女桑當在辰月蠶盛之時也或疑此詩獨缺三/月葢已具于此矣  朱註斧隋銎斨方銎釋文曰銎)¶
　(斧孔也隋孔狹而長斨即斧唯孔方耳陽鵙爾雅云/伯勞也陸氏云倉庚知分鳴鵙知至故  氣分而倉)¶
　(庚鳴可蠶之候也隂氣至而鵙鳴可績之候也月孔/云衣之所用非緣即麻春既養蠶秋當緝績八  絲)¶
　(事畢而麻事起也絲織成帛麻織為布布暑服帛寒/服也按篇中所言授衣皆寒服也于此句暗將暑服)¶
<pb:KR1c0046_WYG_005-31a>¶
　(補入織𤣥黄朱皆色之正者于是始染以獻總上絲/麻所  成者而言  孔陽者言朱色之甚鮮明也周)¶
　(官秋染夏夏五色也秋時天朗氣清五色皆可以染/故係之八月之下  𤣥黄以獻之君朱色以為公子)¶
　(之裳士冠禮爵弁服纁裳朱深纁色/也公子未襲位者稱士故以朱為裳)¶
　(愚按首章自七月而豫念卒嵗之寒早計授衣之事/二章言七月之早計不自七月始已始于春月矣三)¶
　(章又言春月之早計自隔嵗八/月已豫備矣葢預而又豫也)¶
四月秀葽五月鳴蜩八月其穫十月隕蘀一之日于貉¶
取彼狐貍為公子裘二之日其同載纉武功言私其豵¶
獻豜于公¶
<pb:KR1c0046_WYG_005-31b>¶
　(王氏云陽生則言日隂生則言月四月正陽而言月/者何也四月隂生氣之先至者也  葽郭璞云逺志)¶
　(也味極苦月令孟夏苦菜秀野人呼為苦葽則苦菜/即苦葽也  鄭云夏小正四月王萯秀葽其是乎秀)¶
　(葽也鳴蜩也穫禾也隕擇也四者皆物成而將寒之/候物成自秀葽始  張子云秀葽者物成之初鳴蜩)¶
　(者嵗秋之漸也秀王氏云四月隂生氣之先至者也/葽感隂氣而先  蜩感隂氣而先鳴  以上四句言)¶
　(隂氣由萌而盛而極見于物者如此以起裘褐不可/緩之意  于貉往祭貉也周人將獵必先祭貉故謂)¶
　(獵為貉葢貛之將出貉為先導表貉之所在知獸之/所在故祭而取之言往祭表貉思取狐貍之皮為公)¶
　(子裘也之蠶績狩獵不專為君但于勤生之中有先/公後私  義  鄭云其同言君臣及民因習兵俱出)¶
　(田也之周禮仲冬大閲則表貉之祭當在一之日而/言二  日載纉武功舊謂邠地晚寒故習兵晚耳何)¶
<pb:KR1c0046_WYG_005-32a>¶
　(氏謂此詩自説邠俗在周禮未作之先不宜律以周/禮或是一之日聴民相與祭貉以獵君未同往至二)¶
　(之日君方帥有司致民于田以講武耳故曰其同言/纉者嵗以為常繼續其往事也非謂繼前日之于貉)¶
　(也以朱註此章專言狩/獵  終首章無褐之意)¶
　(愚按五月一隂生于四月隂已萌矣至五月而一隂/始成猶之冬至一陽生于十月陽已萌矣故十月謂)¶
　(之陽月則四月應謂隂月而謂之正月者以四月純/陽故為正陽之月然陽極而隂生聖人不謂陽也)¶
　(貴者衣裘賤者衣褐邠民因已之資褐而重念貴者/之資裘也二之日一段則又因于貉而併及之耳)¶
五月斯螽動股六月莎鷄振羽七月在野八月在宇九¶
月在户十月蟋蟀入我牀下穹窒熏䑕塞向墐戸嗟我¶
<pb:KR1c0046_WYG_005-32b>¶
婦子曰為改嵗入此室處¶
　(陸氏云斯螽蝗類長而青長角長股股鳴者也江東/人謂之蚱蜢  爾雅云螽醜奮葢于是時股成而奮)¶
　(迅之方春尚弱也合莎鷄狀如蚱蜢頭小而身大色/青而有鬚其羽晝  不鳴夜則氣從背出吹其羽振)¶
　(振然其聲有上有下正似緯車今人呼為絡緯者是/也  莎鷄斯螽皆陽蟲也陽氣出則此蟲鳴陽氣入)¶
　(則此蟲盡著其將寒之有漸勸人早備于寒也莎莎/鷄與絡緯是一物蟋蟀與促織是一物詩别言  鷄)¶
　(蟋蟀知是兩種葢二蟲皆似機杼之聲可以趣婦功/耳  陸璣云莎鷄六月中飛而振羽索索作聲今按)¶
　(其鳴乃止而振羽不待飛也陸氏云其鳴以時故有/鷄之號  七月在野以至在户蒙上文皆謂莎鷄也)¶
　(寒則漸近于人三蟋蟀一名促織健鬭其鳴亦在股/間  錢繼章曰  蟲皆相類而蟋蟀為殿自蟋蟀吟)¶
<pb:KR1c0046_WYG_005-33a>¶
　(罷而蟲絶响矣塞穹通作空呂覽伊尹生于穹桑穹/或作空是也窒  也熏䑕使不得穴其中也塞向避)¶
　(北風也以孔云為寒之備不塞南窓䑕墐塗也庶人/蓽户所  須塗  陸燧云隙能生寒  又能生隙故)¶
　(窒熏之使隙不得自内出塞墐之使寒不得自外入/  何氏曰改嵗乃預計之詞室者邑中之室當去田)¶
　(廬而入處于此室也行孔云蟲既近人大寒將至故/塗塞其室又告妻子  將改嵗當入此居處也  班)¶
　(固云春令民畢出在野冬則畢入于邑所以順隂陽/備宼賊習禮文也  呂氏云十月而曰改嵗三正之)¶
　(通于民俗尚矣周特舉而迭用之正朱子曰周歴夏/商其未有天下之時固用夏商之  朔然其地僻逺)¶
　(無純臣之義又自有私記其時月者故三正皆用也/  劉瑾曰夏書有怠棄三正之語則自夏以前已有)¶
　(子丑之正是三正通于民俗其來既逺故邠公剏國/邊方亦有十月改嵗之俗及周有天下因以為一代)¶
<pb:KR1c0046_WYG_005-33b>¶
　(之正朔正如公劉徹田為糧而後遂為成周之徹法/也  楊龜山曰堯命羲和以昬中之星正四時鳥獸)¶
　(氄毛希革之類為之應七月所陳以倉庚鳴鵙為蠶/績之候以秀葽隕蘀其穫為取皮之候以斯螽蟋蟀)¶
　(為處室之候/皆此意也)¶
六月食鬱及薁七月亨葵及菽八月剥棗十月穫稻為¶
此春酒以介眉壽七月食𤓰八月斷壺九月叔苴采荼¶
薪樗食我農夫¶
　(鬱薁皆李属鬱一名車下李毛云薁蘡薁也戴侗云/蔓生類蒲萄六月熟又本草註云即葡萄生隴西五)¶
　(原山谷日本草云葵為百菜之主種類不一皆可食/道家十  一食葵菜所以調和五臓  菽大豆也廣)¶
<pb:KR1c0046_WYG_005-34a>¶
　(雅云大豆菽也小豆答也孔云大豆葉謂之藿月剝/毛云撃也葢收棗以撼而落之者為上  蔡邕  令)¶
　(章句云十月穫稻人君嘗其先熟故在季秋九月熟/者謂之半夏稻稻有秫有秔秔可以作飯秫可以釀)¶
　(酒毛月令云乃命大酋秫稻必齊大酋酒官之長也/    云春酒凍醪也冬釀春熟  介訓助王氏云眉)¶
　(壽衰矣養氣體以助之也邵氏云古人以酒為養老/之具餘人不得飲焉曰介眉壽葢釀酒之意如此)¶
　(自首章至此皆羞耉之具不特醸稻為酒足以養老/而已七月食瓜以下則農夫之所以自養也  按夏)¶
　(小正五月乃𤓰乃𤓰者治瓜之辭也八月剝瓜謂蓄/瓜時也此七月瓜正成食之而已  壺瓠属圓者曰)¶
　(壺劉彛云壺枯者可為壺嫩者可供茹八月宜斷其/梢令勿復花所以堅其壺而大其茹  朱註食𤓰斷)¶
　(壺亦去圃為塲之漸也尗叔説文云拾也按叔尗菽/三字有辨季父之稱作  从草者豆名也拾取之義)¶
<pb:KR1c0046_WYG_005-34b>¶
　(作叔从又又者手也明苴麻之有實者亦名蕡其無/實者曰牡麻亦名枲  堂月令秋則食麻與夫而至)¶
　(仲秋則又以犬嘗麻先薦寢廟九月叔苴葢食農夫/者不嫌于晚也  荼苦菜凌冬不凋一名游冬  樗)¶
　(惡木也惟堪為薪養取豵以為私取豜以獻公上下/之分著矣以美者  老以惡者自養長幼之序明矣)¶
　(意朱義曰此章重介睂壽食農夫六字介有助之之/  非以為常食也食有養之之意因以是為常食也)¶
　(果酒嘉蔬非不可以及少而供老疾奉賓祭之義多/瓜瓠苴荼老者未必不食也而不可以為常于以見)¶
　(食稻食肉乃老者之常而果酒嘉/蔬則于常食之外助之以此也)¶
九月築塲圃十月納禾稼黍稷重穋禾麻菽麥嗟我農¶
夫我稼既同上入執宫功晝爾于茅宵爾索綯亟其乘¶
<pb:KR1c0046_WYG_005-35a>¶
屋其始播百穀¶
　(此章述農事終而復始其勤勞未嘗息也之毛云春/夏為圃秋冬為塲塲圃同地故須築而堅    納通)¶
　(作内王雪山謂納禾稼與下章納凌隂皆納之公家/云豳民遇事先公後私也  藳實並刈曰禾禾之秀)¶
　(實而在野曰稼先重本作穜穋亦作稑鄭衆云先種/後熟曰重後種  熟曰穋黍稷皆有穜稑兩種  孔)¶
　(云再言禾者以禾是大名非徒黍稷穜稑四種而已/其餘稻秫苽粱之類皆名為禾麻與菽麥則無禾稱)¶
　(故于麻菽麥之上更言禾以總諸禾也知魏學渠曰/黍稷麻菽麥稟五行之氣謂之五穀故  重穋在黍)¶
　(稷中也種嚴氏云廣舉禾稼之類以見其多謂至十/月則諸  皆成熟矣不專是十月納之也月令五月)¶
　(登黍四月登麥非十月也都即同言已聚也下毛云/入為上出為下自田野入  邑為之上又以  供上)¶
<pb:KR1c0046_WYG_005-35b>¶
　(之事亦曰上謂宫猶言公室也宫功謂公室之事第/乘升也  鄭  治野廬之屋是也按邑居之宅于)¶
　(五章詳言熏窒墐塞亦既入處矣此復亟治田野之/廬以待明春之出葢明春播穀伊始不暇及此耳)¶
　(播布種也輔廣云豳民于田畝則曰雨我公田遂及/我私于居室則曰上入執宫功然後索綯以乘屋其)¶
　(忠君親上不待使之而然也矣王氏曰宵/可以息矣而索綯冬可以息  而乘屋)¶
　(愚按熏窒墐塞是在野而早計邑中之室于茅索綯/又在邑而急治田中之廬邠人無事不豫無時不豫)¶
　(也/)¶
二之日鑿氷沖沖三之日納于凌隂四之日其蚤獻羔¶
祭韭九月肅霜十月滌場朋酒斯饗曰殺羔羊躋彼公¶
<pb:KR1c0046_WYG_005-36a>¶
堂稱彼兕觥萬壽無疆¶
　(月令季冬之月氷方盛水澤腹堅命取氷氷以入氷/凌隂氷室也風俗通云積氷曰凌當是積氷之處)¶
　(之多如山陵然隂闇處也謂周禮凌人掌氷正嵗十/有二月令斬氷三其凌註  三倍其凌備消釋也取)¶
　(氷藏氷在十二月此言納于凌隂乃在正月惟時東/風解凍氷漸消釋故取氷室所藏更貯于内之陰處)¶
　(令不復釋斬氷三倍正為此也氷其蚤何氏謂二月/朔也月令仲春天子乃鮮羔開  先薦寢廟註云鮮)¶
　(當為獻出陸氏云開氷春祭也故獻羔祭韭藏孔云/時韭新  故用之  鄭云古者日在北陸而  氷西)¶
　(陸朝覿而出之祭司寒而藏之獻羔而啓之其出之/也朝之禄位賓食喪祭于是乎用之上章備寒故此)¶
　(章備暑先公禮教備也天蘇氏云古者藏氷發氷以/節陽氣之成陽氣之在  地猶火之著于物也故常)¶
<pb:KR1c0046_WYG_005-36b>¶
　(有以解之十二月陽氣藴伏錮而未發其盛在下則/納氷于地中故曰日在北陸而藏氷至于二月四陽)¶
　(作蟄蟲起陽始用事則始起氷而廟薦之故曰仲春/獻羔開氷先薦寢廟至于四月陽氣畢達隂氣將絶)¶
　(則氷于是大發食禄之家老疾喪浴氷無不及故曰/火出而畢賦按聖人裁成天地之道實在于此而賔)¶
　(食喪祭因以致其用焉耳場肅霜朱註氣肅而霜降/也滌場農事畢而滌埽其  也  月令孟冬是月也)¶
　(大飲烝烝升也升牲體于俎豆所謂房烝也孔云古/者設尊之法每兩尊並設故云朋耳  輔氏云以介)¶
　(睂壽祝其親也萬壽無疆祝其君也君朱子云躋彼/公堂是民得升君之堂矣周初國小  民相親其禮)¶
　(樂法制未備民事艱難君盡得以知之成王時禮樂/備法制立但知為君之尊未知國初之事故周公作)¶
　(詩使之因是/以知民事也)¶
<pb:KR1c0046_WYG_005-37a>¶
　(愚按豳國草創上下之等威未備國人以朋酒羔羊/躋堂上壽忘其尊卑貴賤之殊真邠俗也何氏以為)¶
　(是臣子祝君與月令大飲禮合何氏知詩在周禮未/制之先不宜律以周禮今復拘于月令之文何哉)¶
　　七月八章章十一句(程子曰此詩多陳節物大要/言嵗序之遷人事當及時耳)¶
　　(節嚴氏云七月之詩一言以蔽之日豫而已凡感/  物之變而修人事之備皆豫為之謀也  周禮)¶
　　(春官籥章云祈年吹豳雅蜡祭吹豳頌郝氏謂此/詩歌于朝廷可為雅歌于祭祀可為頌  孔云詩)¶
　　(始為風中為雅成為頌朱子云先儒因此説而謂/風中自有雅自有頌雖程子亦謂然似都壞了詩)¶
　　(之六/義)¶
　　(愚按籥章有龡豳詩豳雅豳頌之文鄭氏三分七/月之詩以一章二章為風三章四章五章六章之)¶
<pb:KR1c0046_WYG_005-37b>¶
　　(半為雅六章之半至七章八章為頌朱子闢之王/安石謂豳本有雅頌而亡之或者又疑但以七月)¶
　　(全篇隨事而變其音節或以為風或以為雅或以/為頌饒魯曰雅有雅音頌有頌音風有風音故邠)¶
　　(風亦曰邠雅亦曰邠頌葢一詩而備三體也朱子/則謂雅頌之中凡為農事而作者皆可以冠豳號)¶
　　(如大田良耜/諸篇是也)¶
　鴟鴞　序曰周公救亂也成王未知周公之志公乃¶
　為詩以遺之名之曰鴟鴞(黄佐云鴟鴞之詩乃周公/居東之時豫見二叔武庚)¶
　(將有潰亂之勢而作一以釋罪而明吾之心二則勸/王為先事之備  尚書金縢篇曰武王既喪管叔及)¶
　(其羣弟流言于國曰公將不利于孺子周公乃告二/公曰我之弗辟我無以告我先王周公居東二年則)¶
<pb:KR1c0046_WYG_005-38a>¶
　(罪人斯得于後公乃為詩以貽王名之曰鴟鴞王亦/未敢誚公  鄭云讀辟為避以居東為避居東都黄)¶
　(氏辨之謂管蔡流言之時尚未有東都也考書成王/感風雷之變出郊以迎意當時亦如今之大臣釋位)¶
　(待罪出國之東郊以居耳詩申培説周公避居于魯/考周公未嘗至魯且云此  作于殷人叛後則所云)¶
　(未雨綢繆者謂何斯始流言之起成王未知罪人為/誰居東三年罪人  得知其為管蔡也公乃作是以)¶
　(貽王王亦未敢誚公至風雷之變親迎公歸二叔懼/遂脅武庚以叛王命公征之東征徃返首尾又三年)¶
　(也/)¶
　(愚按周召分陜而治陜以東周公主之則/必有周之采邑或出郊退居于采邑也)¶
鴟鴞鴟鴞既取我子無毁我室恩斯勤斯鬻子之閔斯¶
<pb:KR1c0046_WYG_005-38b>¶
　(毛傳興也朱註比也鴟顔師古云鴟鵂鶹恠鳥也鴞/惡聲鳥也郭璞以為  類以其為惡聲之鳥故公取)¶
　(以比夫流言者于鬻通作粥粥養也為劉瑾云此詩/歸罪于武庚而  二叔有憫惜之意  親者諱也如)¶
　(書之大誥亦然意輔氏曰言已之深愛王室先事為/備以防禍亂之  疑當時流言必以公平日勤勞皆)¶
　(是自為已謀故今攝政而不利/于孺子周公以此曉成王也)¶
　(愚按子指管叔蔡叔二叔雖兄自國家言之皆子也/取我子謂武庚取之為己用也室即鳥巢也以比王)¶
　(室通章大㫖只在/無毁我室一語)¶
迨天之未隂雨徹彼桑土綢繆牖户今女下民或敢侮¶
予¶
<pb:KR1c0046_WYG_005-39a>¶
　(毛云桑土桑根也巢朱註牖巢之通氣處戸其出入/處也  鄭云下民  下之民或敢者正恐猶有侮者)¶
　(在所以宜綢繆也前以毁室屬鴟鴞此以侮予屬下/民葢室一毁則探鷇取卵之事即有起而乘之者猶)¶
　(武庚蠢動而頑民/亦遂洶洶不靖也)¶
　(愚按惟牖户綢繆堅固乃足以/徐伺禍患之來而預為之地)¶
予手拮据予所捋荼予所蓄租予口卒瘏曰予未有室¶
家¶
　(予字代鳥自謂而周公以自况也也朱註拮据手口/共作之貌  毛云捋取也荼萑苕  一云茅秀也蓄)¶
　(積也租通作蒩説文云茅藉也禮封諸侯以土蒩以/白茅亦作租  上文綢繆牖户必取桑根之皮此但)¶
<pb:KR1c0046_WYG_005-39b>¶
　(納茅秀于窠中以為之藉作窠之始事也蓄捋荼手/之為也手之用不足因以口繼之租而曰  葢有資)¶
　(于口者故承之曰予口卒瘏/卒通作□盡也室家巢也)¶
　(愚按周公以王室為室家也王室初創人心未定故/視此室家皆有不敢即安之意武庚之變公葢早慮)¶
　(之/矣)¶
予羽譙譙予尾翛翛予室翹翹風雨所漂搖予維音嘵¶
嘵¶
　(毛云譙譙殺也翛翛敝也翹翹危也以其托巢于高/枝而結構未牢故危之也漂屬雨搖屬風乃未然事)¶
　(與隂雨綢繆相應今雖未至於此其勢必至于此也/  鄭云維音嘵嘵恐懼告愬之意正指迨天之未隂)¶
<pb:KR1c0046_WYG_005-40a>¶
　(雨五句而言而恩斯勤斯鬻/子之憫斯其大指畢露乎此)¶
　(愚按維音嘵嘵即自述其作詩喻王之㫖葢多難/將作情有不容不汲汲者不自知其音之嘵嘵也)¶
　　鴟鴞四章章五句¶
　　(愚按武庚之叛周公計之早矣流言之起公心知/為武庚反間而出自二叔則情有不忍言者居東)¶
　　(二年而罪人斯得成王祇知為管叔之誣公猶未/知為武庚之圖周也公貽以鴟鴞之詩極道武庚)¶
　　(之情所憂在國家而不在區區一已之謗成王得/詩亦未敢誚公然猶未信以為真也迨風雷感悟)¶
　　(公歸攝政武庚叛逆已成王始命公/東征東山之詩所以即繼于其後也)¶
　東山　序曰周公東征也周公東征三年而歸勞歸¶
<pb:KR1c0046_WYG_005-40b>¶
　士大夫美之故作是詩也一章言其完也二章言其¶
　思也三章言室家之望女也四章樂男女之得及時¶
　也君子之于人序其情而閔其勞所以説也説以使¶
　民民忘其死其惟東山乎(朱註周公東征三年既/歸因作此詩以勞歸士)¶
我徂東山慆慆不歸我來自東零雨其濛我東曰歸我¶
心西悲制彼裳衣勿士行枚蜎蜎者蠋烝在桑野敦彼¶
獨宿亦在車下¶
　(朱註賦也毛傳缺杜凡言我者皆設為軍士自道之/詞  徂往也  唐  收以河北為山東秦漢謂山東)¶
<pb:KR1c0046_WYG_005-41a>¶
　(山西者皆主太行山而言東山即河北商故都也以/慆慆久也  零説文云餘雨也濛雨㣲也行役最)¶
　(雨為苦餘雨濛濛若繼若續極狀羇旅愁慘之景此/四句即景紀事故每章以為起語  我東曰歸以下)¶
　(又追言其將歸時之情向未言歸乃心敵愾幾忘其/家矣纔説將歸則室家入念翻以喜極生悲故身猶)¶
　(在東而心已西望而悲此羇旅之情也枚朱註裳衣/平居之服  毛云士事也行枚行而用  所以止語)¶
　(辦軍事既畢曰歸有期釋介胄不用而新製裳衣以/  為歸時居家之服且奏凱言旋亦無事于銜枚而)¶
　(行矣見蠋蟲名韓非子曰鱣似蛇蠶似蠋人見蛇則/驚駭  蠋則毛起然婦人拾蠶漁者握鱣利之所在)¶
　(皆為賁育云庚桑子曰奔蜂不能化藿蠋蠋食葵藿/而肥羅氏  蠋雖蠶類而不食桑曰烝在桑野葵藿)¶
　(之下亦桑野之地也而爾雅云烝衆也敦不動之貌/獨宿指軍士離室家  言  王氏云古用戰車止則)¶
<pb:KR1c0046_WYG_005-41b>¶
　(為營衛與塹栅無以異故夜則宿于車下蜎言此離/家之軍士敦然不動而獨宿于車下與蜎  之蠋獨)¶
　(行而散處于桑野無以異也人殷大白云看亦字正/匪兕匪虎之意以語出于上  則為能體其情耳)¶
　(按序謂此章言其完/也葢全師而歸也)¶
我徂東山慆慆不歸我來自東零雨其濛果臝之實亦¶
施于宇伊威在室蠨蛸在户町畽鹿場熠燿宵行亦可¶
畏也伊可懷也¶
　(爾雅云果臝栝樓也郭璞云齊人呼之為天瓜者伊/威蟲名陸璣云在壁根下甕底土中生似白魚  是)¶
　(也雅本草名濕生蟲也常惹著䑕背故一名䑕負為/爾  云蠨蛸長踦也郭璞云小鼅鼄長脚者俗呼)¶
<pb:KR1c0046_WYG_005-42a>¶
　(喜子荆州河内人謂之喜母者揚慎云左傳町原防/井衍沃註云平川廣澤可井  井之原阜隄防不可)¶
　(井者則町之町小頃也/土之中疏云童土疃也)　(畽本作疃莊子舜舉于童/言征夫久不歸家町畽之)¶
　(地踐為鹿場非謂町疃即鹿場也熠熠燿螢火也本/草云一名夜光一名熠燿  朱註  燿明不定貌宵)¶
　(行蟲名令卑濕處有蟲如蠶蠋夜行喉下有光如螢/者是也  揚慎以熠燿自是螢火朱子因下章熠燿)¶
　(其羽故云然古人用字有虚有實小雅交交桑扈有/鶯其領言桑扈之領如鶯之文非謂鶯即桑扈也此)¶
　(言倉庚于飛熠燿其羽謂倉庚之羽如熠燿之明非/謂熠燿即倉庚也  上章述初即路之景此則漸近)¶
　(于家而念家中之景象也也陳式曰下章是征/夫之有家者此則無家者  故後章分二種)¶
　(愚按畏者是别家已久作許多淒涼之想便生出許/多恐懼之情唐人詩近家心轉急不敢問來人畏也)¶
<pb:KR1c0046_WYG_005-42b>¶
　(乃轉念之而釋然以喜即淒涼處正自可/懷曲盡久客回家將到家門之情景矣)¶
我徂東山慆慆不歸我來自東零雨其濛鸛鳴于垤婦¶
嘆于室洒掃穹窒我征聿至有敦𤓰苦烝在栗薪自我¶
不見于今三年¶
　(毛云垤螘塚也將隂雨則穴處者先知之鸛好水長/鳴而喜也  鄭云鸛將隂雨則鳴行者于隂雨尤苦)¶
　(婦念之則歎于室也如易占云蟻封其穴大雨將至/今朔地蟻封高大有  冢者所謂蟻冢也  禽經云)¶
　(鸛俯鳴則隂仰鳴則晴此承零雨其濛之後必非將/雨當是仰鳴則晴晴則征夫將至故洒掃穹窒以待)¶
　(之以其宜至而猶未至望之之切故歎也洒掃穹窒/與上章伊威蠨蛸等語相應  嚴氏云此皆想其婦)¶
<pb:KR1c0046_WYG_005-43a>¶
　(在家之歎望葢行人念家之情如白居易詩云想得/家中夜深坐還應説著逺行人也  𤓰苦𤓰之苦者)¶
　(栗薪以栗為薪取以制棚架之類行者至家因見苦/𤓰纍纍係于栗薪之上而曰我不見此亦已三年矣)¶
　(到門之初是物皆可喜也是錢棅曰古/者兵出于農故其所思皆  農家風物)¶
　(愚按不言與婦久别初見之喜而但叙門外所/見之物且驚且喜則夫婦相見之喜不必言矣)¶
我徂東山慆慆不歸我來自東零雨其濛倉庚于飛熠¶
燿其羽之子于歸皇駁其馬親結其縭九十其儀其新¶
孔嘉其舊如之何¶
　(鄭云倉庚仲春而鳴嫁娶之候也熠燿羽鮮明也也/皇爾雅作騜云黄白曰騜駵白曰駁言其車服盛)¶
<pb:KR1c0046_WYG_005-43b>¶
　(也親即之子之母也爾雅云婦人之褘謂之縭縭緌/  註云繋也郭璞以為即今之香纓邪交絡帶繋于)¶
　(體因名為褘垂陳祥道云纓帶曰衿昏禮所謂施衿/是也帶結而  曰縭考爾雅衿謂之袸郭璞云袸衣)¶
　(帶也是則衿者纓之帶縭者衿之緌先施衿而後結/縭總是一事皆女母為之  九者數之盛十者數之)¶
　(終舉九與十喻其多也謂嘉美也/婚禮名嘉以隂陽際㑹  之嘉)¶
　(愚按序以此章樂男女之及時玩前三章皆為有家/室者曲叙其情此則為無家室者預道其喜所以慰)¶
　(勉從征之士無不至也古者男子三十而娶從征之/士大半未有室家于凱歸之時自應及時婚娶耳)¶
　(末二句因其樂而戲之并及舊有家室者之樂也言/新婚者洵足樂矣彼夫婦久别而乍㑹者其樂視新)¶
　(婚者且如何耶/統為之志喜也)¶
<pb:KR1c0046_WYG_005-44a>¶
　　東山四章章十二句(朱註謂成王既得鴟鴞之詩/又感風雷之變始悟而迎周)¶
　　(公于是周公東征已三/年矣既歸因作此詩)¶
　　(愚按尚書周公承王命作大誥東征一篇之中首/言王若曰繼而屢言王曰又言沖人又曰寧考皆)¶
　　(自成王而言則是公之東征王實命之當在王既/感悟而迎公以歸之後也朱子以東征三年而王)¶
　　(始迎歸葢誤以居東即為東征若武庚管蔡/之誅皆出自周公者然晚年亦自知其誤矣)¶
　破斧　序曰美周公也周大夫以惡四國焉(朱註謂/從軍之)¶
　(士以前篇周公勞已之勤故言此以答其意詩輔廣/云東山之詩周公能得歸士之心也破斧之  歸士)¶
　(能得周公之心也所謂/上下交而其志同者也)¶
<pb:KR1c0046_WYG_005-44b>¶
既破我斧又缺我斨周公東征四國是皇哀我人斯亦¶
孔之將¶
　(朱註賦也毛傳缺築司馬法輜輦載一斧一斤一鑿/一梩一鋤二版二  皆軍中樵蘇築壘用之斧斨亦)¶
　(伐木所用非指兵器至嚴氏云周公奉命討罪有征/無戰四國聞王師之  窮蹙自守周公遲之三年不)¶
　(為急攻之計未嘗從事攻戰惟行師有除道樵蘇之/事斧斨之用為多歴時之久故俱敝也  書傳云奄)¶
　(君薄姑謂禄父曰武王死成王幼周公見疑矣此百/世之時也與禄父及三監叛  毛云四國管蔡商奄)¶
　(也多士篇曰昔朕來自奄予大降爾四國民命既于/奄之外復言四國則奄不在四國數内矣  朱義曰)¶
　(匡四國即所以哀我人匡四國者以其功言也哀我/人者以其心言也  皇通作遑説文云急也言周公)¶
<pb:KR1c0046_WYG_005-45a>¶
　(東征豈得已哉祗為四國不靖天下將危故皇皇如/斯耳  將大也言其為徳于民者大也  方畿云將)¶
　(有提攜之義謂提攜/斯人出于阽危也)¶
既破我斧又缺我錡周公東征四國是吪哀我人斯亦¶
孔之嘉¶
　(錡説文云鉏䥏也司馬法輜載一鉏疑即此又説文/云江淮之間謂釡曰錡召南維錡及釡是也是則錡)¶
　(乃軍中所以炊者亦非兵器寐説文云吪動也徐鍇/云卧既覺有聲氣也故曰尚  無吪言周公東征為)¶
　(四國倡亂故/寤寐不安耳)¶
既破我斧又缺我銶周公東征四國是遒哀我人斯亦¶
<pb:KR1c0046_WYG_005-45b>¶
孔之休¶
　(韓詩云銶鑿属一曰鑿首以木為之加于鑿之首即/鑿柄也用之既久其毛茸茸如毛之散裹者故名為)¶
　(銶晝毛云木屬曰銶以説文云遒迫也吪深于皇皇/猶  時情事吪則夜  繼日矣遒又深于吪吪僅思)¶
　(慮不安遒則迫而/必應矣  休安也)¶
　　破斧三章章六句¶
　　(愚按武庚之亂挾三監併奄與淮徐之地㡬半天/下自秦漢之世言之所謂山東大抵皆反也周公)¶
　　(征之三年始平葢新造之周于是而再造也當其/時周公以王室為心軍士皆能以周公之心為心)¶
　　(故破斧缺斨從軍之士言之皆以/見周公之勞而不言已之勞也)¶
<pb:KR1c0046_WYG_005-46a>¶
　伐柯　序曰美周公也周大夫刺朝廷之不知也(按/鴟)¶
　(鴞既作公尚留滯東土成王感風雷之變執金滕之/書泣曰惟朕小子其新逆我國家禮亦宜之王出郊)¶
　(厚新逆馬融本作親迎也孔云國家尊崇有徳宜用/  禮詩稱衮衣籩豆是    王出郊者意成王俟于)¶
　(郊而以使者先之此詩當王議迎公之時/為王商遣所使之人及所以待公之禮耳)¶
伐柯如何匪斧不克取妻如何匪媒不得¶
　(朱註比也毛傳缺求柯斧柄也喻鄭云伐柯之道唯/斧乃能之此以類  其類也以  成王欲迎周公當)¶
　(使賢者先往媒者能通二姓之言定人室家之道以/喻王欲迎周公先使曉王與周公之意者以先往)¶
伐柯伐柯其則不逺我遘之子籩豆有踐¶
<pb:KR1c0046_WYG_005-46b>¶
　(鄭云伐柯者必用柯其大小長短近取法于柯所謂/不逺求也王欲迎周公使還但所遣賢者之心以為)¶
　(安則公亦安矣曰我者詩人代王籌度之詞詩話曰/汎見曰見接見  覯踐行列貌國語所謂折俎加豆)¶
　(是也言孔云飲食之事聖人以之為禮今勸迎周/公而  陳列籩豆是令王以此籩豆與公饗燕也)¶
　　伐柯二章章四句¶
　　(愚按成王感風雷之變悔而迎公此/周家治亂之轉闗詩之所係甚重也)¶
　九罭　序曰美周公也周大夫刺朝廷之不知也(郝/氏)¶
　(云前篇諷成王以饗禮迎公此篇諷王以冕服迎公/一章謀所以迎公之禮二章三章揣公必歸而托為)¶
　(辭東人之語四章迎公西歸而托為東人留公之語/是時公居東已二年矣信處信宿諷王之速迎公也)¶
<pb:KR1c0046_WYG_005-47a>¶
　(王雖不諒公公終未忍忘王往迎則必返耳嗟乎東/人悲公歸而朝廷不恤公去序所以刺其不知也)¶
九罭之魚鱒魴我覯之子衮衣繡裳¶
　(毛傳興也朱註同郭爾雅云緵罟謂之九罭謂魚之/所入有九囊也    璞云緵今之百囊網也  鱒似)¶
　(鯤魚赤眼多細文羅氏云鱒多獨行亦有兩三頭同/行者見網輒遁魴則説&KR0080;所謂若存若亡若食若不)¶
　(食者也以比公有難進易退之操隆程子云鱒魴魚/之美者施九罭之網則得美魚用  厚之禮則得聖)¶
　(賢我欲覯之子當用/上公禮服往逆之)¶
鴻飛遵渚公歸無所于女信處¶
　(鴻大鴈也雁多羣而鴻寡侣遵渚自北而南之時以/況公之去國而居東也  左傳云再宿曰信鄭云時)¶
<pb:KR1c0046_WYG_005-47b>¶
　(東都之人欲周公留不去故曉之曰公西歸而無所/居則可就女處是東都也今公當復其位不得留也)¶
　(腰朱子曰此章飛歸字是句/  亦用韻詩中亦有此體)¶
鴻飛遵陸公歸不復于女信宿¶
　(高平曰陸遵陸漸有自南歸北之意以况公將還京/師留相王室而不復來東也言公之留于女地不過)¶
　(信宿間耳/行且歸矣)¶
是以有衮衣兮無以我公歸兮無使我心悲兮¶
　(衮龍衣也天子升龍公降龍龍形卷然故謂之衮是/朱子曰是以有衮衣兮是以二字縁公蹔至于此)¶
　(以此間有被衮衣之/人為東山願留之意)¶
<pb:KR1c0046_WYG_005-48a>¶
　(愚按是以二字𦂳接上章公歸不復一句為東人怨/望之詞初見衮衣繡裳以為王錫之命所以慰問公)¶
　(也今乃知為迎公而歸是以有衮衣也末二語知其/不可留而請諸使者無以公歸亦無可柰何之情人)¶
　(心之愛慕/者至矣)¶
　　九罭四章一章四句三章章三句(朱註以為周公/居東東人喜之)¶
　　(而/作)¶
　　(愚按篇中有于女信處于女信宿之語則非出于/東人之口可知當是迎公之時望公至者初為使)¶
　　(者諭東人之詞既為東人請諸使人/留公之辭皆所以重公而悟王也)¶
　狼跋　序曰美周公也周公攝政逺則四國流言近¶
<pb:KR1c0046_WYG_005-48b>¶
　則王不知周大夫美其不失其聖也(朱註謂周公雖/遭疑謗然所以)¶
　(處之不失其常/故詩人美之)¶
狼跋其胡載㚄其尾公孫碩膚赤舄几几¶
　(毛傳興也朱註同胡毛云跋躐㚄跲也胡説文云牛/項垂也今狼亦稱  者頷下垂皮亦如牛然  孔云)¶
　(跋與㚄皆是顛倒之類進則躐其胡謂躐胡而前倒/也退則跲其尾謂却頓而倒于尾上也  公周公也)¶
　(孫鄭云讀當如公孫于齊之孫孫之言遁也周公避/位居東所謂孫也  毛云碩大膚美也  謂公大美)¶
　(在躬孫而愈彰也禮記云四體既正膚革充盈人之/肥也所謂碩膚    孔云上公九命得服衮冕履赤)¶
　(舄其蘇氏云周公之輔成王亦多故矣二叔流言以/病  外成王不信以憂其内人之視周公如視狼然)¶
<pb:KR1c0046_WYG_005-49a>¶
　(前憂其躐胡而後憂其跲尾也然周公居之從容自/得而二患皆釋人徒見其履赤舄几几然安且閒而)¶
　(不知其解患釋難之方也或嚴氏云凡人處利害之/變則舉止不安其常懼者  至于喪履喜者或至于)¶
　(折屐詩人以赤舄几几見/周公之聖其善觀聖人矣)¶
　(愚按跋胡比公之進而立朝遭流言之變疐尾比公/之退而居東至二年之久如易所稱羝羊觸藩也)¶
狼㚄其尾載跋其胡公孫碩膚徳音不瑕¶
　(狼既退而㚄其尾矣于是復進則又跋其胡前章主/公居東而言意在㚄尾此章意在跋胡公居東二年)¶
　(可謂㚄尾矣罪人斯得之後又作詩以貽王獨不慮/其跋胡乎公身雖孫而碩膚如故凡所矢口莫非有)¶
　(徳之言無得而瑕疵之者王/亦未敢誚公不瑕之謂也)¶
<pb:KR1c0046_WYG_005-49b>¶
　(愚按此公至周周人見公而驚喜之辭以公居于東/之久也跋胡㚄尾憂懼多端謂必憂讒畏譏意趣蕭)¶
　(索形貌顦顇矣今乃益見碩膚也而且步履從/容如故音吐未嘗少損此周人所共慶者耳)¶
　　狼跋二章章四句(鄒氏云易明夷之彖傳曰内文/明而外柔順以蒙大難文王以)¶
　　(之周公當流言之起孫而居東所謂善用晦者/固即柔順蒙難之家法處明夷以艱貞者也)¶
　　(愚按公一聞不利孺子之言即告二公曰我之弗/辟我無以告我先王居東二年則罪人斯得何其)¶
　　(見之捷而策之中乎項氏謂既不居中則不利之/謗自息故公不汲汲于自明也所以釋羣疑而悟)¶
　　(王心者惟在/此一孫耳)¶
　　豳國七篇二十七章二百三句(劉安世云名之為/豳實周公詩耳周)¶
<pb:KR1c0046_WYG_005-50a>¶
　　(公作詩意在于豳而周公于他詩無所可係故因/附之豳也  范氏云豳居風雅之間何也風之所)¶
　　(為終雅之所為始也變風終于曹思明王賢伯之/不可得于是次之以豳反之于周公而後至于鹿)¶
　　(鳴言周之所以/盛由周公也)¶
　¶
　¶
　¶
　¶
　¶
<pb:KR1c0046_WYG_005-50b>¶
　¶
　¶
　¶
　¶
　¶
　¶
　¶
　田間詩學卷五¶

