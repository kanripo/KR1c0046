# -*- mode: mandoku-view; -*-
#+TITLE: 田間詩學
#+DATE: 2015-08-24 22:06:15.756690
#+PROPERTY: ID KR1c0046
#+PROPERTY: BASEEDITION WYG    
#+PROPERTY: JUAN 卷十二
<pb:KR1c0046_WYG_012-1a>¶
欽定四庫全書¶
　田間詩學卷十二¶
　　　　　　　　　　　　　桐城錢澄之撰¶
　　魯頌譜畧(譜曰魯者少昊摯之墟也國中有大庭/氏之庫則大庭氏亦居兹乎其封域在)¶
　　(禹貢徐州大野蒙羽之野成王以封周公元子伯/禽十九世至僖公當周惠王襄王時遵伯禽之法)¶
　　(養四種之馬牧于坰野修泮宫守禮敎僖十六年/冬㑹諸侯於淮上謀東畧遂伐淮夷三十六年新)¶
　　(作南門又修姜嫄之廟至于復魯舊制未徧而薨/國人美其功季孫行父請命于周而作其頌初成)¶
　　(王以周公有太平制典法之勲命魯郊祭天三望/如天子之禮故孔子録其詩之頌同于王者之後)¶
<pb:KR1c0046_WYG_012-1b>¶
　　(問者曰列國作詩未有請于周者行父請之何也/曰周尊魯廵守述職不陳其詩至于臣頌君功樂)¶
　　(周室之聞知是以行父請焉于序稱季孫行父請/命于周而史克作頌因行父  文公六年始見春)¶
　　(秋史克于文公十八年始見左傳故孔氏以為皆/文公時人  按史克魯人左傳季文子使史克對)¶
　　(宣公是其人也周嚴氏云風有變風雅有變雅魯/頌頌之變也    公之衰也風變而雅頌亡頌聲)¶
　　(之息前乎風雅之變矣越桓莊僖至衰而魯乃有/頌是故雅變而亡頌亡而變雅之亡甚于變頌之)¶
　　(變甚于/亡也)¶
　　(愚按孔氏云魯僖公之時周王嵗二月東廵守至/于岱宗柴季孫行父為之請于周太史克為之作)¶
　　(頌則請命作頌即在僖公時也今考僖公之世于/周則惠王襄王俱未嘗東廵惟僖公二十八年襄)¶
<pb:KR1c0046_WYG_012-2a>¶
　　(王冇狩于河陽之事而僖公朝于王所行父之請/其在此時乎嗚呼魯而冇頌僭也聖人何以存之)¶
　　(夫魯請于王王既賜之矣亦猶成王之賜禮/樂也聖人尊王王賜之聖人安能刪之乎)¶
　　魯頌四之四(毛傳于魯頌分駉之什第二十九商/頌分那之什第三十朱註分魯頌四)¶
　　(之四商頌四之五因篇/少不成什也今從朱)¶
　　(愚按魯雖名頌體實國風非告神之歌故有/章句此亦史克故卑其體不敢上擬王頌耳)¶
　駉　序曰頌僖公也僖公能遵伯禽之法儉以足用¶
　寛以愛民務農重穀牧于坰野魯人尊之于是季孫¶
　行父請命于周而史克作是頌(按頌俱言僖公之事/春秋十二公魯僖公)¶
<pb:KR1c0046_WYG_012-2b>¶
　(賢焉賢僖公者魯亡乎人之詞也左傳文公二年有/事于太廟躋僖公夏父弗忌何曰躋聖賢明也魯人)¶
　(之稱僖公為聖賢舊矣行父之請亦因國人之公論/也  按春秋經傳皆不以多馬美僖公莊二十九年)¶
　(春新延廏言新者明先世設有延廏至此重新之耳/莊公者僖公父也意莊公時即修舉伯禽牧政至僖)¶
　(公時馬/遂盛也)¶
　(愚按莊公作延廏春秋非之傳曰書不時也凡馬日/中而出日中而入愚謂方春而作廏則馬不在坰可)¶
　(知馬不在坰惟芻秣是賴其弊至于害民妨農馬不/足用迨僖公始修馬政于是以坰為牧所而馬遂大)¶
　(盛序所稱公有三徳備此一舉矣或疑不見于春秋/攷魯頌四篇其事皆不載經傳胡庭芳謂春秋經也)¶
　(魯頌亦經也今幸有魯頌以補春/秋之缺誦其詩尚何過疑之有哉)¶
<pb:KR1c0046_WYG_012-3a>¶
駉駉牡馬在坰之野薄言駉者有驈有皇有驪有黄以¶
車彭彭思無疆思馬斯臧¶
　(朱註賦也毛傳缺郊毛云駉駉良馬腹幹肥張也坰/逺野也邑外曰郊  外曰野野外曰林林外曰坰)¶
　(鄭云必牧于坰野者避民居與良田也周禮曰以官/田牛田賞田牧田任逺郊之地據説文云坰在野之)¶
　(外今曰在坰之野似于文理不順駑毛云諸侯六閑/馬四種有良馬有戎馬有田馬有  馬  孔云每章)¶
　(各言其一首章言良馬朝祀所乘故云彭彭見其有/力有容也二章言戎馬齊力尚强故云伾伾見其有)¶
　(力也三章言田馬齊足尚疾故云繹繹見其善走也/卒章言駑馬主給雜使貴其肥壯故云祛祛見其强)¶
　(健也凡説文云駉牧馬苑也重言之一苑又一苑也/左傳  馬日中而出日中而入註云日中者春秋分)¶
<pb:KR1c0046_WYG_012-3b>¶
　(也春分百草始繁則牧于坰野秋分農功始藏水寒/草枯則馬還廏此言離駉在坰當是春分時也  彭)¶
　(焱云坰為牧馬苑亦秦漢以來之名因詩稱馬為駉/故以坰名其苑耳今曲阜有地名坰或因僖公牧馬)¶
　(于此因以為名職薄言者舉大畧之詞謂畧舉坰所/有之馬也校又  云凡馬特居四之一謂一牡可配)¶
　(三牝言牡之盛其牝之盛可知跨驪馬白跨曰驈黄/白曰皇純黒曰驪黄騂曰黄    髀間也正所跨據)¶
　(之處其間白色黄白皇者謂黃而雜白黄騂者謂黄/而赤色騂赤色也  彭通作騯  無疆謂所思無一)¶
　(處之不到故馬政亦精詳如此斯張文潛曰良馬而/曰斯臧所謂稱驥以徳也思馬  臧者思其馬如此)¶
　(之善則當思其/所以致是者)¶
　(愚按上思字指君心言不專為馬思也下思字詩人/自言以君心無不周到因思坰馬之盛葢由斯以盛)¶
<pb:KR1c0046_WYG_012-4a>¶
　(耳/)¶
駉駉牡馬在坰之野薄言駉者有騅有駓有騂有騏以¶
車伾伾思無期思馬斯才¶
　(蒼白雜毛曰騅黃白雜毛曰駓赤黃曰騂蒼綦曰騏/伾伾有力也才多材也  孔云雜毛是體有二種之)¶
　(色相間雜上云黄白曰皇黃騂曰黃止一毛色之中/自有淺深與此二色者異故不云雜毛也  周人尚)¶
　(赤而牲用騂剛禮稱陽祀用騂牲是騂為純赤色上/云黃騂曰黃謂黃而㣲赤此云赤黃曰騂謂赤而㣲)¶
　(黃此其異也騏者黒色之名青而㣲黒今之驄馬也/  按此四色馬以序推之當是戎馬戎馬貴多力故)¶
　(毛以伾伾為有力也不無期言其思無一息之不周/則所為畜戎馬以備  虞自有所不能已矣  張文)¶
<pb:KR1c0046_WYG_012-4b>¶
　(潛云斯臧良馬也斯方戎馬也臧者言其徳才/者言其用陳于禮者尚徳用于戰者尚才故也)¶
駉駉牡馬在坰之野薄言駉者有驒有駱有駵有雒以¶
車繹繹思無斁思馬斯作¶
　(青驪驎曰驒白馬黑鬛曰駱赤身黒鬛曰駠黒身白/鬛曰雒  按青驪驎曰驒色有淺深斑駁似魚鱗也)¶
　(郭璞云今之連錢驄也馬陸氏云今呼黃馬尾鬛一/道通黒如界者為駱蓋  無分于黃白皆謂之駱若)¶
　(今衣脊絡縫故曰駱也明堂位曰夏后氏駱馬黒鬛/此以别白馬朱鬛之駱也月令曰孟秋駕白駱此以)¶
　(别黃馬黒鬛之駱也而駵本作騮説文云赤馬黒毛/尾也月令五時駕馬  騮處其二夏用赤騮中央用)¶
　(黃駠故孔云此章言田馬田獵/尚疾  毛以繹繹為善走也)¶
<pb:KR1c0046_WYG_012-5a>¶
　(愚按繹者為相續不息之義今稱繹者本此斁厭也/作奮起也作即震卦為作足之作謂常奮迅而動作)¶
　(馬乃/健也)¶
駉駉牡馬在坰之野薄言駉者有駰有騢有驔有魚以¶
車祛祛思無邪思馬斯徂¶
　(隂白雜毛曰駰彤白雜毛曰騢豪骭曰驔二目曰魚/袪袪强健也  按隂淺黒也郭璞云今之泥驄  陸)¶
　(氏云皇華篇曰我馬維騏我馬維駱我馬維駰其先/後次序與此合則駰不如駱駱不如騏矣是詩卒言)¶
　(駰者以言馬雖彌劣所以御之滋善謂郭璞云彤赤/也赤白雜毛即今赭白馬是也徐錯  色似霞故名)¶
　(騢/也)　(毛傳于豪骭下増一白字謂豪毛在骭而白長/羅氏云相馬之説馬目欲黃又欲光有紫燄魚)¶
<pb:KR1c0046_WYG_012-5b>¶
　(者目小多白則驚畏馬之大病故其序尤在後此所/謂駑馬駕給雜使之車者也  袪通作驅策逐而行)¶
　(也徂徃也御之有道習之有法故能變駑為良而使/之利往如此  汪蛟云思無邪者猶云無雜思也莊)¶
　(子云百里奚爵禄不入于心/故飯牛而牛肥殆即此歟)¶
　　駉四章章八句(何氏謂序中首以僖公能遵伯禽/之法為言名頌僖公實頌伯禽特)¶
　　(以此詩作于史克與閟宫之/詩同載遂槩歸之僖公耳)¶
　　(愚按伯禽牧事無攷惟費誓篇有曰今為淫舎牿/牛馬杜乃擭敜乃穽無敢傷牿牿之傷汝則有常)¶
　　(刑云云此臨敵用馬戒圉人保護之詞凡出師者/誰不惜馬而可據以為伯禽考牧之証耶僖公中)¶
　　(材之主早年聽季友為政季子廼心公室政無不/舉又值五伯迭興日有事于征伐㑹盟其修馬政)¶
<pb:KR1c0046_WYG_012-6a>¶
　　(也宜矣惟又按今詩三百五篇當正考父未得商/頌之詩  國風及二雅周魯二頌而已除今商頌)¶
　　(五篇恰足三百之數是以知詩三百之云不兼商/頌言也故王通有曰詩三百始終于周子曰詩三)¶
　　(百一言以蔽之曰/思無邪其以是與)¶
　有駜　序曰頌僖公君臣之有道也(朱註此燕飲而/頌禱之詞也)¶
　(何氏謂僖公大飲烝也禮十月農功畢諸侯與羣臣/飲酒于大學以正齒位謂之大飲僖公行此禮其臣)¶
　(美之序漳浦黃氏云孟夏之酎則序爵于朝孟冬之/烝則  齒于學所以正功徳奠天地之義也  正齒)¶
　(位者同位以齒同齒以位/必于太學教孝弟之道也)¶
有駜有駜駜彼乘黃夙夜在公在公明明振振鷺鷺于¶
<pb:KR1c0046_WYG_012-6b>¶
下鼓咽咽醉言舞于胥樂兮¶
　(朱註興也毛傳缺者駜馬肥健貌僖説文云馬飽也/  黃馬色之最貴  乘黃四馬也  公所乘按周書)¶
　(諸侯初見康王皆布乘黃或朱註明明辨治也振振/羣飛貌鷺鷺羽舞者所持  坐或伏如鷺之下也)¶
　(咽通作鼘説文云鼓聲也/相也醉而起舞以相樂也)　(朱註鼔聲之深長也胥/毛云鷺白鳥也鄭云興)¶
　(潔白之士羣集于君之朝君以禮樂與之飲酒以鼔/節之咽咽然至于無筭爵則又起舞燕樂以盡其歡)¶
有駜有駜駜彼乘牡夙夜在公在公飲酒振振鷺鷺于¶
飛鼓咽咽醉言歸于胥樂兮¶
　(乘牡即乘黃也黃以色言牡以體言所鄭云鷺于飛/喻羣臣飲酒醉欲退也  歸者自公  而歸時已入)¶
<pb:KR1c0046_WYG_012-7a>¶
　(夜不獨賔歸君亦還宫矣不醉無歸欲盡歡也醉而/即歸以禮節之也酒以行禮不繼以淫此之謂大樂)¶
　(也/)¶
有駜有駜駜彼乘駽夙夜在公在公載燕自今以始歲¶
其有君子有穀詒孫子于胥樂兮¶
　(青驪曰駽郭璞云今之鐵驄也駽按樂府云君馬黃/臣馬蒼蒼者淺青也以此黃與  相對為言明有君)¶
　(臣之分賔按燕禮與卿燕則大夫為賔與大夫燕亦/大夫為  賔定而後行燕禮自今以始等語皆賔所)¶
　(致詞也在在公載燕為臣者侈其遭遇之隆也毛孔/云上言  公載燕即據燕為今與將來為始    云)¶
　(歲其有豐年也有鄭云穀善也詒遺也君臣安/樂則隂陽和而  豐年其善可以遺子孫也)¶
<pb:KR1c0046_WYG_012-7b>¶
　(愚按君臣道合則隂陽協和風雨時若自今以始歲/其有言歲歲豐登也是則所以詒子孫者大矣固知)¶
　(君子有善未有不詒/子孫者也欣賛之詞)¶
　　有駜三章章九句(何氏以此詩為飲酒于大學者/據振振鷺一語以鷺居水澤中)¶
　　(辟雝及泮宫皆有之魯固有泮宮也所以知飲酒/為孟冬大飲烝者以自今以始歲其有知之農功)¶
　　(畢而後舉此禮葢祝願其歳之/豐登以至子孫歲歲行此禮也)¶
　　(愚按僖公在位本無可稱政歸季氏自僖公始然/莊公以後子般閔公皆遭弑逆魯國大亂君臣之)¶
　　(間朝夕不保自季友立公以靖亂公委政季氏無/□無虞常有燕飲之樂魯因以大安是亦可頌也)¶
　　(季氏深徳僖公公之善即季氏之善也故即/燕飲之事行父亦上請于天子而為之作頌)¶
<pb:KR1c0046_WYG_012-8a>¶
　泮水　序曰頌僖公能修泮宫也(朱註此飲于泮宫/而頌禱之詞也)¶
　(許衡云此頌伯禽之詩葢伯禽時始有征淮夷之役/  費誓序云魯侯伯禽宅曲阜徐戎並興東郊不開)¶
　(于是作費誓此伯禽征淮夷之証因蘇氏謂泮宫魯/之學也自魯先君而有之矣僖公  其舊而修之是)¶
　(以不見/于春秋)¶
　(愚按泮宫作于伯禽歴世既久而廢至僖公始修復/之既成請于王而作頌以頌僖公之功頌既僖公時)¶
　(所作觀前三章則皆詩人親見魯侯戾止之盛豈自/後世想像之為此語乎至稱昭格烈祖靡有不孝始)¶
　(見僖公能遵伯禽之法葢謂泮宫作自魯公而僖公/繼修之也泮宫作而淮夷服皆魯公實事詩人因修)¶
　(泮宫而望公繼魯公之功朱子謂因/魯侯在泮而願其有是功其説近是)¶
<pb:KR1c0046_WYG_012-8b>¶
思樂泮水薄采其芹魯侯戾止言觀其旂其旂筏筏鸞¶
聲噦噦無小無大從公于邁¶
　(朱註賦其事以起興也自三章以下賦也末章興也/毛傳缺  毛云天子辟雝諸侯泮宫  鄭云泮之言)¶
　(半也半水者葢東西門以南通水北無也采陸氏云/芹取有香士之于學也攬其芳香而至則  芹之譬)¶
　(也則戾至也筏筏飛揚也噦噦和也車行則旂建馬/動  鸞鳴觀其旂筏筏而有容聽其鸞噦噦而有節)¶
　(此視學/之儀也)¶
　(愚按魯侯下學而國人踴躍爭從以觀其講學行禮/則魯之秉禮多儒由來久矣漢明帝開辟雝而圜橋)¶
　(觀聽者以億萬/計庶幾此風)¶
<pb:KR1c0046_WYG_012-9a>¶
思樂泮水薄采其藻魯侯戾止其馬蹻蹻其馬蹻蹻其¶
音昭昭載色載笑匪怒伊敎¶
　(藻水草也下施澡取其自潔如澡也也毛云蹻蹻言/强盛也  鄭云其音昭昭公之徳音  昭昭言其徳)¶
　(音明白易曉載色者顔之和笑者聲之和洪範所謂/而康而色也  色載笑言未嘗有怒也敎之而已契)¶
　(之敷教在/寛是也)¶
思樂泮水薄采其茆魯侯戾止在泮飲酒既飲旨酒永¶
錫難老順彼長道屈此羣醜¶
　(茆鳬葵也泮鄭小同云江南人名之蓴菜生陂澤中/  鄭云在  飲酒者徴先生君子與之行飲酒之禮)¶
<pb:KR1c0046_WYG_012-9b>¶
　(而因以謀事也養孔云難老者言其身力康强難使/之老此為魯侯  老而致其祝願之意  漳浦黃氏)¶
　(曰養老之道廢則子弟易其父兄庶姓慢其長上驕/奢薦出而叛亂滋起故夫養老者所以教子弟而崇)¶
　(齒讓也羣醜之屈即本于此晉文公謂民未知禮未/生其其于是大蒐以示之禮城濮之役望其師少長)¶
　(有禮曰其可用也用之遂以勝楚禮之足以治兵也/如是然則民習養老之敎而羣醜之屈何疑  朱註)¶
　(此章以下皆/頌禱之詞)¶
　(愚按長道言木古人所以服淮夷之道猶/云中國長伎也順者言僖公順行其道也)¶
穆穆魯侯敬明其徳敬慎威儀維民之則允文允武昭¶
假烈祖靡有不孝自求伊祜¶
<pb:KR1c0046_WYG_012-10a>¶
　(穆穆即上章戾止泮宫臣民所見之徳容也其所以/為穆穆者惟是一敬故稱文王以穆穆亦曰敬止既)¶
　(敬以明其徳而又致其慎于威儀之間有威可畏有/儀可象故能為民之所法則也  鄭云信文矣為修)¶
　(泮宫也信武矣為伐淮夷也/  朱註烈祖謂周公魯公也)¶
　(愚按靡有不孝謂文武周公以來靡不以孝徳相傳/言善繼善述也自求伊祜乃歸美于魯侯之能繼述)¶
　(先志而修泮/宫以獲福也)¶
明明魯侯克明其徳既作泮宫淮夷攸服矯矯虎臣在¶
泮獻馘淑問如皋陶在泮獻囚¶
　(季氏云明明即穆穆之著見也也攷僖公十三年從/齊桓公㑹于鹹為淮夷之病把  十六年又㑹于淮)¶
<pb:KR1c0046_WYG_012-10b>¶
　(為淮夷之病鄫也淮夷在徐州之界最近于魯所以/數㑹伯主為把鄫謀者亦自謀也  孔云王制出征)¶
　(執有罪反釋奠于學以訊馘告注謂釋菜奠幣禮先/師以告克故既伐淮夷而反在泮宫也司馬光云)¶
　(古人受成獻馘莫不在學/欲其先禮義而後勇力也)¶
　(愚按僖公時淮夷不靖魯人病之因公修復泮宫視/學養老行古之道以為有文徳必有武功故以服淮)¶
　(夷致祝葢君臣意中第一事也古人克敵告成于/學故因在泮而祝望焉明修泮之志足以平戎也)¶
濟濟多士克廣徳心桓桓于征狄彼東南烝烝皇皇不¶
吳不揚不告于訩在泮獻功¶
　(此章美獻功于泮者之有禮也之多士以將帥言獻/馘獻囚者皆在其内廣推而大  也徳心謂心徳寛)¶
<pb:KR1c0046_WYG_012-11a>¶
　(𢎞並無褊躁也桓桓二句追言其深入建功之事言/狄通作逖逺  東南斥淮夷也烝烝皇皇以成功)¶
　(言其功烈盛著也謂説文云吳大言也揚飛舉也告/通作誥相曉語之  訩訟也言多士克敵而後各有)¶
　(大功而皆能恬以處之不喧譁不矜躁不聞以/彼此爭功之語告于上者皆于泮宫自獻其功)¶
　(愚按即此見泮宫之以禮敎人作/者之功大而修之者之功不小也)¶
角弓其觩束矢其搜戎車孔博徒御無斁既克淮夷孔¶
淑不逆式固爾猶淮夷卒獲¶
　(毛云觩弛貌五十矢為束搜衆意也徒角弓四句言/班師之事葢師凱旋在道弓弛而反  見其觩然上)¶
　(曲而已也搜求也遍求而聚之一處所謂無亡矢遺/鏃之費    鄭云博安利也説文云大通也謂道塗)¶
<pb:KR1c0046_WYG_012-11b>¶
　(之上馳驅自如無所阻也于斁解也戰勝而歸士氣/百倍故其徒御在途皆勤  所事無有厭倦  淑善)¶
　(也言淮夷服而向化為善不復逆命所謂南人不復/反矣  式用也猶謀也固者固守之義爾指僖公也)¶
　(爾猶謂敷敎泮宫使人知義即謀也即所以服淮夷/之長道也式固爾猶即前所謂順彼長道言能固守)¶
　(此道淮夷雖目前未能向化而終致其來/為我所得前章所謂屈此羣醜非虚語也)¶
　(愚按上文既云既克淮夷末復云淮夷卒獲則知無/克淮夷之事前此皆祝願之耳前稱有文徳必有武)¶
　(功末乃専歸文徳式固爾猶謂能堅守此文徳也/雖不用武而淮夷終必自服下章正言卒獲之事)¶
翩彼飛鴞集于泮林食我桑黮懐我好音憬彼淮夷來¶
獻其琛元龜象齒大賂南金¶
<pb:KR1c0046_WYG_012-12a>¶
　(鴞惡聲之鳥也黮者桑實也説文云桑葚之黒者葚/有白黒二種以黒者為美  尹焞云周原膴膴堇荼)¶
　(如飴美土可以變惡味食我桑黮懐我好音美味可/以變惡聲琛寳也元龜尺二寸賂遺也南荆揚也)¶
　(鄭云大賂猶廣賂也賂君及卿大夫也青禹貢荆揚/之州厥貢惟金三品鄭氏以為銅三色  白赤也左)¶
　(傳鄭伯始朝于楚楚子賜之金既而悔之與盟曰無/以鑄兵故以鑄三鐘則知金是銅也  禹貢于徐州)¶
　(紀淮夷土産惟蠙珠暨魚至于象齒與金乃荆揚所/有元龜獨荆有之兹附言于獻琛之後據閟宫篇曰)¶
　(淮夷來同及彼南夷莫不率從則知此數物者又南/夷所貢乃繼淮夷之獻琛而來者不但足以服淮夷)¶
　(而/已)¶
　(愚按所重在泮林也惟桑黮為泮林之黮故鴞食之/而變惡聲為好音以見禮樂之道足以格乎鳥獸况)¶
<pb:KR1c0046_WYG_012-12b>¶
　(人類乎憬覺悟也謂修明禮教于泮宫以悟之上云/既克淮夷孔淑不逆明淮夷固可與為善者今則不)¶
　(必用兵惟憬之而已來獻其琛葢以玉帛相見不必/以一矢加遺也末章全無兵威淮夷之意直欲以徳)¶
　(懷之其非魯公平淮夷之事明矣曰懐我曰憬彼上/文所言卒獲者由此道也不但可以獲淮夷並可以)¶
　(獲南夷總以明修泮/之功所及者逺也)¶
　　泮水八章章八句(按平淮夷者魯公也觀篇中云/既作泮宫淮夷攸服則泮宫必)¶
　　(作于魯公而序謂僖公修之是矣意魯公服淮當/在作泮之後僖公既修泮而在泮飲酒亦值淮夷)¶
　　(不靖時耶頌者祝其功如魯公朱子所謂因魯侯/在泮而願其有是功也戴氏謂春秋二百四十二)¶
　　(年所書莫大于復古僖公登臺望雲氣小事也左/氏猶詳書之學校久廢而乍復所關甚重何經傳)¶
<pb:KR1c0046_WYG_012-13a>¶
　　(畧不/及也)¶
　　(愚按魯為秉禮之國其君之視學常也泮宫必不/盡廢此或因淮夷不靖而在泮宫行飲酒之禮因)¶
　　(與諸大夫謀之故有此頌序/曰修泮者修復其故事也)¶
　閟宫　序曰頌僖公能復周公之宇也(朱子謂僖公/修廟詩人歌)¶
　(咏其事以為頌禱之詞宫馬端臨云所謂祀周公以/天子之禮樂者如樂用  懸舞用八佾以天子所以)¶
　(祭其祖者用之于周公之廟謂之尊周公可也至于/郊祀后稷以配天禘者禘其祖所自出而以其始祖)¶
　(配之則非魯所宜僭也且郊禘所祀未嘗及周公何/名為報周公之勲勞而尊之乎以其祖宗之勲勞而)¶
　(許其子孫僭天子之禮樂以祭之已非矣况所祀者/乃天子之太祖而本非有勲勞之臣乎不知成王何)¶
<pb:KR1c0046_WYG_012-13b>¶
　(名而賜之伯禽又何名而受之用按明堂位所云賜/以天子之禮樂者當時止許其  郊禘之禮樂以祀)¶
　(周公未嘗許其遂行郊禘之祀也後乃至于禘嚳郊/稷祀天配祖一一僭周天子之制  竹書載魯公請)¶
　(郊廟之禮于天子桓王使史角如魯諭止之吕氏春/秋亦載其事若成王已與魯則惠公不請矣隱公考)¶
　(仲子之宫問羽數于衆仲若魯既久用天子之禮樂/何以至隱公始問羽數也衞祝鮀稱魯公分封之賜)¶
　(典物備載不聞有郊禘之禮然則魯之有郊禘者僭/也春秋五年桓大雩是大雩之僭始于桓也閔二年)¶
　(禘于莊公是禘之僭始于莊也僖三十一年四卜郊/是郊之僭始于僖也葢魯自伯禽而下十有八世自)¶
　(僖公始有郊祀而詩人頌之而何氏云祭綂所云大/嘗禘謂于魯太廟嘗祭之時  用周天子禘祭之禮)¶
　(故名為大嘗非謂魯有大嘗又有禘也此詩第言嘗/而不及禘則是魯祭但用禘禮而非實有禘祭可知)¶
<pb:KR1c0046_WYG_012-14a>¶
　　(方畿云按禘嘗皆成王所賜之重祭恐當是二祭/孔叢子引書云髙宗報上甲微孔子謂親盡廟毁)¶
　(有功而不及祖有徳而不及宗故于每歲之大嘗報/祭焉則是大嘗所以昭功徳也故並賜魯以報周公)¶
　(而其禮樂/與禘同乎)¶
　(愚按成王賜魯公得用郊禘魯公受之原殺于天子/一等非全僭也哀公問曰寡人聞郊而莫同何也夫)¶
　(子對以冬至之郊主日配月啓蟄之月則又祈榖于/上帝觀僖公三十一年夏四月四卜郊不從乃免牲)¶
　(其曰四月者夏正之二月也是則其卜為啓蟄之郊/又曰正月卜郊周四月亦稱正月非冬至郊也  使)¶
　(魯果有大禘之祭當以周公為太祖推太祖之所自/出則文王是也而後始得以周公配之若禘嚳則周)¶
　(公無縁配祭而成王命祀周公以天子之禮樂何所/施之然載諸詩書未聞有禘文王之事則魯有大禘)¶
<pb:KR1c0046_WYG_012-14b>¶
　(之禮樂而無其祭審矣意從前所用即天子之樂章/明堂位所云魯大嘗禘升歌清廟下管象舞是也至)¶
　(隱公問羽數于衆仲而用六羽是其心已有不安僖/公之世晉文公納王有大功請隧弗許凛然王章之)¶
　(不可干㚖故祀僖公行父請于王另為作頌異其體/製示不敢用天子之樂章也然則魯之作頌非僭也)¶
　(以示貶也夫子刪詩而存魯頌意在斯乎吉禘祭有/三一曰時禘王制所謂礿禘烝嘗也一曰  禘謂國)¶
　(君喪畢致先君之主于太廟也一曰大禘所謂不王/不禘也魯閔公二年吉禘于莊公及文公二年有事)¶
　(于太廟躋僖公皆吉禘也左傳晉人言寡君之未禘/祀則諸侯吉禘之禮不獨魯有之矣僖公八年秋七)¶
　(月禘于太廟用致夫人則時禘也魯無大禘之祭明/矣  左傳晉荀偃曰諸侯魯宋于是觀禮魯有禘禮)¶
　(賔祭用之燕享而用禘樂則是魯之異于諸侯以有/禘之樂耳若追始祖之所自出以為禘魯固未行也)¶
<pb:KR1c0046_WYG_012-15a>¶
閟宫有侐實實枚枚赫赫姜嫄其徳不囘上帝是依無¶
災無害彌月不遲是生后稷䧏之百福黍稷重穋稙穉¶
菽麥奄有下國俾民稼穡有稷有黍有稻有秬奄有下土¶
纘禹之緒¶
　(朱註賦也毛傳缺仲毛云閟閉也先妣姜嫄之廟在/周常閉而無事孟  子曰是禖宫也侐清静也  按)¶
　(閟宫即帝嚳時所謂禖宫姜嫄所禋祀后稷所由生/也魯祖后稷故亦立閟宫以其地在郊非郊禖之時)¶
　(無人至其處故其宫門常閉而清静也出郝氏云魯/不聞有姜嫄廟詩言姜嫄者誇魯之自  以明郊祀)¶
　(后稷之故耳終枚枚礱密也實實鞏固也也鄭云依/依其身也彌  也終十月而生子不遲晚  詳見生)¶
<pb:KR1c0046_WYG_012-15b>¶
　(民篇朱月令註云先種後熟謂之穜後種先熟謂之/穋    註奄有下國封于邰也    黍稷穜穋二句)¶
　(是后稷自己稼穡即誕后稷之穡一章也俾民稼穡/以下是敎民稼穡即誕降嘉種之一章也奄有下國)¶
　(指其所受之國奄有下土指其所敎之地穀朱/註緒業也禹治洪水既平后稷乃播種百)¶
　(愚按禹雖平水土若無稷何以利/民是禹之緒實賴后稷以纘成之)¶
后稷之孫實維太王居岐之陽寔始翦商至于文武纉¶
太王之緒致天之届于牧之野無貳無虞上帝臨女敦¶
商之旅克咸厥功王曰叔父建爾元子俾侯于魯大啓¶
爾宇為周室輔¶
<pb:KR1c0046_WYG_012-16a>¶
　(按翦商言其勢非言其志也興隆在周則凌替在商/矣太王生當祖甲之時去高宗中宗未逺後二百有)¶
　(六年商始亡且武王十三年以前尚臣事商則翦商/之云大王決無此志後人追遡王業之事以太王為)¶
　(剏始耳至郝氏云届至也猶届期之届致猶奉也謂/天時已  武王奉行之于牧野耳  無貳二句牧野)¶
　(誓師之詞與敦治也咸同也言輔佐之臣同有其功/而周公亦  焉也  常武篇云鋪敦淮濆註云敦厚)¶
　(也謂厚集其陳也此即大明所云殷商之旅其㑹如/林言其旅之厚也克勝也厥功專指周公言書大傳)¶
　(云周公封以魯身未嘗居魯也詩稱王曰叔父云云/意武王時伯禽尚少留侍世子計周公敎世子撻伯)¶
　(禽時伯禽已侯至世子即位而後遣之之/國錫之以命此則先喻意于周公之詞耳)¶
　(愚按首章上遡姜嫄備陳后稷始末次章由后稷下/及文武稱道周公之功以明魯為周後后稷之所自)¶
<pb:KR1c0046_WYG_012-16b>¶
　(出周公又有大功故成王賜以/天子之禮樂而魯得郊禘也)¶
乃命魯公俾侯于東錫之山川土田附庸周公之孫莊¶
公之子龍旂承祀六轡耳耳春秋匪解享祀不忒皇皇¶
后帝皇祖后稷享以騂犧是饗是宜降福既多周公皇¶
祖亦其福女¶
　(鄭云既告周公以封伯禽之意乃䇿命伯禽使為君/于東加賜之以山川土田及附庸  山川使主其祭)¶
　(土田使有其賦附庸使廣其封周春秋時之邾國顓/臾須句皆魯之附庸也僖公為  公十世孫龍旂二)¶
　(句乃下文郊嘗二事之總冒公曹氏云日月為常王/建之交龍為旂諸侯建之僖  雖僭行郊天禮猶以)¶
<pb:KR1c0046_WYG_012-17a>¶
　(龍旂承祀不建太常猶不敢全僭天子之禮也子承/祀謂親祭事也四馬故六轡耳耳柔從也  孔  謂)¶
　(魯無冬至大郊之事是知魯郊以夏正之孟春郊則/配以后稷嘗則祀周公廟以天子之禮樂此二者魯)¶
　(祭之盛禮故特舉之賜毛云騂犧天子所用既按是/饗是宜魯人因成王  以天子之禮樂行之  久顧)¶
　(以享帝為宜亦詩人之微詞也云鄭云此皇祖謂伯/禽也孔云以周公皇祖而下即  白牡騂剛騂剛是)¶
　(魯公之牲故知謂伯禽也用公羊傳/曰魯祭周公用白牡羣公  騂剛)¶
　(愚按周室封建分土惟三地方百里皆以田言其山/川間錯在百里田制之外此錫之山川是也  春秋)¶
　(匪解一語春以郊言秋以嘗言則魯之郊是孟春啓/蟄之郊非冬至郊也皇祖后稷指郊祀周公皇祖指)¶
　(嘗/祀)¶
<pb:KR1c0046_WYG_012-17b>¶
秋而載嘗夏而楅衡白牡騂剛犧尊將將毛炰胾羮籩¶
豆大房萬舞洋洋孝孫有慶俾爾熾而昌俾爾壽而臧¶
保彼東方魯邦是常不虧不崩不震不騰三壽作朋如¶
岡如陵¶
　(鄭云載始也秋嘗而言始者秋物新成尚之也之明/堂位云季夏六月以禘禮祀周公于太廟即魯  僭)¶
　(用亦在于夏以禘本夏祭也夏僖公七年秋七月禘/于太廟以夏正準之六月則  四月也七月則夏五)¶
　(月也獻子曰正月日至可以有事于上帝七月日至/可以有事于祖正月之日至冬至也七月之日至夏)¶
　(至也葢欲尊其祖與天相對故改六月為七月欲用/夏五月也魯禘之在夏審矣魯禘以夏則猶是時禘)¶
<pb:KR1c0046_WYG_012-18a>¶
　(也至于嘗秋祭也此詩已明載之云朱註楅衡施于/牛角所以止觸也  楅逼也説文  以木有所逼束)¶
　(也衡牛觸橫大木也謂牛好抵觸以木闞制之牡鄭/云秋將嘗祭于夏則養牲所楅之牛即下文白  騂)¶
　(剛是也色繁露曰成王使祭周公以白牡上不得與/天子同  下有異于諸侯愚謂白牡殷牲也時禘之)¶
　(禘亦名殷祭葢以殷禮客之而不臣也之阮諶云犧/尊飾以牛象謂于尊腹之上畫為牛象  形王肅謂)¶
　(通作牛象形/犧以該象也)　(明堂位云祀周公尊用犧象此獨舉/毛云毛炰豚也胾説文云大臠也羮)¶
　(大羮鉶羮也大羮謂太古之羮煮肉汁不和貴其質/也鉶羮肉味之有菜和者也鉶者盛羮之器大羮則)¶
　(盛之于豋毛籩以實乾實豆以實菹醢大房所以載/牲體者    云大房半體之俎也周語禘郊之事則)¶
　(有全烝王公立飫則有房烝親戚燕享則有殽烝房/烝半體也今以大房為半體之俎于禘不合豈亦于)¶
<pb:KR1c0046_WYG_012-18b>¶
　(天子降一等耶天萬舞兼文武二舞之總名自白牡/騂剛而下謂用  子之禮萬舞謂用天子之樂也)¶
　(孝孫僖公也有慶即所謂周公福女也熾以勢言昌/以象言惟壽而臧壽乃足貴  曹氏云不虧如月之)¶
　(常盛不崩如山之常固不震如地之常静不騰如/水之常平三壽謂魯邦與下岡陵相並而為三也)¶
　(愚按祭統云成王欲尊魯賜之以重祭外祭則郊社/是也内祭則大嘗禘是也夫大嘗禘升歌清廟下而)¶
　(管象朱干玉戚以舞大武八佾以舞大夏天子之禮/樂也又曰禘者陽之盛也嘗者隂之盛也故祭莫重)¶
　(于禘嘗意成王所賜之重祭併禘與嘗乎于此二祭/皆行合食之禮為祫禘祫嘗而用天子之禮樂故謂)¶
　(之大嘗禘要之皆時祫也故魯未聞言禘其祖之所/自出也魯人行之既久以其嘗之與禘同禮也總名)¶
　(為禘行父謂于王而作頌諱言禘而但舉嘗惟嘗與/禘同禮言嘗即以言禘不言禘者自嫌其僭也明堂)¶
<pb:KR1c0046_WYG_012-19a>¶
　(位謂祀周公于太廟牲用白牡註云止用時王之禮/者諸侯之事通用先王之禮者天子之事故郊特牲)¶
　(云諸侯祭以白牡乘大駱謂之僭禮也據此則魯廟/羣公通用騂剛從時尚之色非惟魯公一人用也而)¶
　(專于周公用白牡以表異于諸侯耳周公用白牡羣/公用騂剛則魯公以下合食于太廟可知然則魯固)¶
　(時禘也時禘謂之祫禘與大禘異者大禘祭其祖之/所自出而配食者秪是未毁廟之主不及毁廟之主)¶
　(也祫禘則毁廟與未毁廟之主皆得合食于太祖而/祭不及其始祖之所自出觀白牡之祀明以周公為)¶
　(始祖未嘗及其所自出而騂剛以祀羣公明為合食/固知名為禘實為祫也  成王賜魯重祭以大嘗禘)¶
　(言大嘗者祫嘗也嘗與禘並賜則禘與嘗同禮可知/中庸稱禘嘗之義明其為一義也此專言嘗舉嘗以)¶
　(見禘也禘本夏祭之名嘗為秋祭自周改夏祭為礿/特以禘為天子之大祭而與嘗併以賜魯則猶是夏)¶
<pb:KR1c0046_WYG_012-19b>¶
　(祭也不謂之礿而謂之禘尊其名以異于諸侯/其實皆祫也特其所用者乃天子之禮樂耳)¶
公車千乘朱英緑縢二矛重弓公徒三萬貝胄朱綅烝¶
徒増増戎狄是膺荆舒是懲則莫我敢承俾爾昌而熾¶
俾爾壽而富黃髮台背壽胥與試俾爾昌而大俾爾耆¶
而艾萬有千歲眉壽無有害¶
　(毛云大國之賦千乘二朱註成方十里出革車一乘/甲士三人步卒七十  人將重車者二十五人千乘)¶
　(之地則三百六十里有竒也云毛云朱英矛飾也縢/繩也重弓重于鬯中也  孔  朱英絲纒而朱染之)¶
　(以為矛之英飾弓束以緑繩縢謂約之以繩非訓縢/為繩  縢即小戎所謂竹閉緄縢者葢納弓于閉以)¶
<pb:KR1c0046_WYG_012-20a>¶
　(繩束之也人鄭云二矛重弓備折壊也兵車之法左/人持弓右  持矛中人御即此甲士三人也  孔云)¶
　(朱英緑縢與二矛重弓自相充配朱英是二矛飾之/以朱英也緑縢是重弓約之以緑繩但二矛各自有)¶
　(英重弓共束一繩耳人軍制大國三軍所用不過五/百乘每乘除甲士三  但舉步卒七十二人而言合)¶
　(五百乘當三萬六千人曰三萬舉成數也朱貝胄貝/飾也朱綅以朱綅綴之増増衆也  孔云  綅直謂)¶
　(赤綫耳文在胄下則是甲之所用謂以朱綫連綴甲/也兵法兵車以戰重車以載輜重重車之卒每車二)¶
　(十五人隨兵車而進故曰増増因舒羣舒也荆楚之/别號舒其與國也  周昌年云  其來而遏之曰膺)¶
　(謂當其强也聲其罪而討之曰懲謂懲其惡也戎承/説文云受也  鄭云僖公與齊桓舉義兵北伐  與)¶
　(狄南殳荆及羣舒是也文昌熾壽富前于祭祀祝之/此于兵車更祝之觀下  黃髮二語則所謂壽而富)¶
<pb:KR1c0046_WYG_012-20b>¶
　(富有老成人也國無老成人人君雖壽其何能臧壽/胥與試言此黃髮台背壽考者皆相與為公用也)¶
　(耆指事使人也艾爾雅云養也承上壽而富來言使/爾得其所使又得其所養得所使則安佚得所養則)¶
　(强固所以壽也謂鄭云眉壽秀/眉壽徵也無害  無有患害也)¶
　(愚按則莫我敢承則字言其勢所必然非實有其事/也皆祝願之辭  僖公之世所謂老成人則季友與)¶
　(臧文仲也頌/其有所指乎)¶
泰山巖巖魯邦所詹奄有龜蒙遂荒大東至于海邦淮¶
夷來同莫不率從魯侯之功¶
　(史記云泰山之陽則魯其隂則齊一曰岱宗春朱註/泰山魯之望也詹與瞻同  龜山在泗水縣  秋龜)¶
<pb:KR1c0046_WYG_012-21a>¶
　(隂之田在其北蒙山在沂州居魯之東一名東山顓/㬰在䝉山下  孔云龜䝉在魯地故言奄有泰山則)¶
　(在齊魯之界故言所詹見其不全屬魯也下孔云大/者廣逺之言地之極東至海而已大東之  即云至)¶
　(于海邦言其極盡地之東偏也淮季氏云極東近海/之國如萊牟之類是也萊牟與  夷相近萊牟服則)¶
　(淮夷同而諸夷/莫不率從矣)¶
　(愚按僖公從齊桓公伐楚楚服詩人因以為公功而/併引伯禽淮夷之功以望之國人祝頌其君葢不嫌)¶
　(夸侈也復魯弱不能立功僖公未嘗建功徒能共事/霸主修  祖業霸主之功即其功先祖之業即其業)¶
　(耳/)¶
保有鳬繹遂荒徐宅至于海邦淮夷蠻貊及彼南夷莫¶
<pb:KR1c0046_WYG_012-21b>¶
不率從莫敢不諾魯侯是若¶
　(鳬繹二山名繹通作嶧年鳬嶧在鄒地鄒古邾國左/傳邾文公遷于繹宣十  伐邾取繹即此嶧也邾本)¶
　(魯附庸之國孟子時魯穆公改曰鄒此言保有鳬繹/者謂能保有附庸之國不為强大所呑併不獨奄及)¶
　(東蒙而已魯徐宅即徐戎居于徐州之地故云宅憂/李見羅云  侯封于曲阜與徐淮按壊世為封境)¶
　(故伯禽至不避三年之喪袵兵革以聞東郊之難費/誓所由作也後之子孫世仰其功故為臣子者亦以)¶
　(此致君之祝海前篇至于海邦即以荒大東為至海/邦此言至于  邦則先由荒徐宅而後至海邦也徐)¶
　(宅在内海邦在外蜜貊南夷又自淮夷而推言之兩/曰莫不率從所包者濶矣  鄭云諾應詞也遵號令)¶
　(聽約束之義而毛云若順也逺人來/服則魯侯從  順其情以撫安之也)¶
<pb:KR1c0046_WYG_012-22a>¶
天錫公純嘏眉壽保魯居常與許復周公之宇魯侯燕¶
喜令妻壽母宜大夫庶士邦國是有既多受祉黃髮兒¶
齒¶
　(純全也嘏福也無福不有乃稱純嘏下文眉夀以下/皆是也  眉壽承前篇眉壽而言人惟壽可以享福)¶
　(故以壽始終之主國語齊桓公曰吾欲南伐何主管/子對曰以魯為  反其侵地常潛則常為齊所併故)¶
　(詩人欲公復之杜預云成王營王城有遷都之志故/賜周公許田以為朝宿之邑後世因而立周公别廟)¶
　(春秋時魯不朝周鄭以泰山之祊田易之故詩人亦/望其復之也  燕安也享壽富康寧之福有令妻壽)¶
　(母之樂所謂安而喜也夫按令妻聲姜也壽母成風/也禘于太廟用致夫人  人兼母妻而總稱之禘而)¶
<pb:KR1c0046_WYG_012-22b>¶
　(致者昔未廟見今始廟見也成風聲姜本非正嫡前/此未得稱為夫人今同于廟祭故兼致崇號也攷成)¶
　(風薨于文公十四年聲姜薨于文公十六年僖公世/兩人固在故詩人及之母妻俱受尊榮則僖公之燕)¶
　(喜可知惠大夫兼卿而言庶士謂上士中士下士宜/即所謂  于朋友不得罪于巨室也邦國是有言常)¶
　(有之/也)¶
　(愚按自僖公以前魯君多不以壽終隱及于鍾巫桓/乘于彭生般賊于罔犖閔戕于卜齮國危者數矣祝)¶
　(公眉壽保魯魯人之所深禱也公在位三十有一年/春秋書曰乙巳公薨于小寢慶之也  宜者言母妻)¶
　(皆廟見正夫人之位大夫士皆以為宜也純嘏之嘏/至于享眉壽復故土尊母妻而宜臣民則公之受祉)¶
　(亦既多矣又祝其黃髮兒齒當眉壽之年而齒落/更生飲噉如兒時乃更為福耳皆祝願之極詞也)¶
<pb:KR1c0046_WYG_012-23a>¶
徂來之松新甫之栢是斷是度是尋是尺松桷有舄路¶
寢孔碩新廟奕奕奚斯所作孔曼且碩萬民是若¶
　(前頌僖公郊天禘祖之事此則備言其修廟也禰毛/云新廟閔公廟也  鄭云姜嫄廟也  何氏云  廟)¶
　(也禰廟者莊公之廟也閔二年夏五月乙酉吉禘于/莊公杜預謂三年喪畢致新死者之主于廟廟之逺)¶
　(主當遷入祧因是大祭以審昭穆謂之禘莊公喪制/未闋時别立廟廟成而吉祭又不于太廟故詳書以)¶
　(示譏然則莊公之有新廟可知成公二年新宮災穀/梁謂新宫者禰宫也其廟作于慶父為政之時制度)¶
　(壯麗僖公因而不改曰奚斯所作奚斯慶父黨也詩/人雖侈言之而刺在言外  徂來山一名尤來山)¶
　(後魏志云魯郡汶陽縣有新甫山量松栢就已取者/言山特指所産之地  度以繩墨  其所用之宜)¶
<pb:KR1c0046_WYG_012-23b>¶
　(桷榱也秦謂之榱周謂之椽魯謂之桷舄通作寫俗/作㵼屋之有桷其形斜長首髙而末低所以瀉雨水)¶
　(故曰有舄者路寢正寢也郝氏云廟後正寢以藏死/者衣冠路  大也人君所居曰路與小寢異  碩大)¶
　(也舉路寢之大則廟規制之大可知新廟舉全廟而/言路寢亦在其内  毛云曼長也鄭云修也廣也)¶
　(奚斯公子魚也閔公二年共仲使卜齮賊公于武闈/已而奔莒僖公立以賂求共仲于莒莒人歸之及密)¶
　(使公子魚請不許哭而徃曰奚斯之聲也乃縊則奚/斯作廟正閔公初立慶父為政時也  又僖公三十)¶
　(一年始卜郊而卜不從葢因禘而益進于郊也/  萬民是若言萬民皆心順之以為合理也)¶
　(愚按頌僖公有稱無刺觀下文萬民是若魯人皆以/為合禮史克作頌行父主之豈猶含刺乎  慶父為)¶
　(莊公立廟使閔公吉禘于莊公魯之僭禮踰制皆自/慶父始當隱公時猶問羽數則從前未聞有僭者僖)¶
<pb:KR1c0046_WYG_012-24a>¶
　(公以來好侈大而因舊貫又以天子之賜為名/遂一切仍之而不改矣然終是吉禘非大禘也)¶
　　閟宫九章五章章十七句(内第四章/脱一句)二章章八句¶
　　二章章十句(毛傳分八章二章章十七句一章十/二句一章三十八句二章章八句二)¶
　　(章章十句句按三百五篇之中以/一百二十  成篇者僅見于此)¶
　　(愚按郝氏以閟宫為僖公之廟前三篇頌其生平/功徳此一篇新其廟宇將以為世室配武宫告成)¶
　　(功也且謂奚斯僖公時大夫子魚也其廟作于奚/斯至季孫行父當成公時修之故曰新謂重新也)¶
　　(夫奚斯見于僖公即位之初年僖公在位三十三/年奚斯尚能俟僖公之没為作廟乎何氏謂頌僖)¶
　　(公始郊之詩篇中魯侯皆指伯禽謂其初受封于/魯故以魯侯稱而天錫公純嘏之功乃稱僖公因)¶
<pb:KR1c0046_WYG_012-24b>¶
　　(僖公無平淮夷之事而平淮夷者魯公也則魯公/亦豈有膺戎狄懲荆舒之功乎朱子但以為僖公)¶
　　(修廟詩人歌咏其事以為頌禱之詞其/説雖無所發明然猶君子闕疑之意也)¶
　　魯頌四篇二十四章二百四十三句¶
　　商頌譜略(譜曰商者契所封之地有娀氏之女名/簡狄者吞鳦卵而生契堯之末年舜舉)¶
　　(為司徒有五敎之功乃賜姓而封之世有官守十/四世至湯則受命伐夏桀定天下其後世有中宗)¶
　　(有高宗此三主者有受命中興之功時有作詩頌/之者商徳之壊武王伐紂乃以陶唐氏大正閼伯)¶
　　(之墟封紂兄微子啓為宋公武庚誅為商後其封/域在禹貢徐州泗濱西及豫州孟豬之野自後政)¶
　　(衰散亡商之禮樂七世至戴公時當宣王世正考/父者校商之名頌十二篇于周太師以那為首歸)¶
<pb:KR1c0046_WYG_012-25a>¶
　　(以祀其先王孔子録詩之時則得五篇而已問者/曰列國政衰則變風作宋何獨無乎曰有焉不録)¶
　　(王者之後時王所客也巡狩述職不陳其詩亦示/無貶黜客之義也又問曰周大師何由得商頌乎)¶
　　(曰周用六代之樂故有之今商者契所始封之地/皇甫謐云今上雒是也即  商州以地有商山得)¶
　　(名契之孫相土遷于商丘今商丘縣也季氏云稱/商丘者其亦因契本封而以名丘歟自契十四傳)¶
　　(至成湯凡八遷湯始遷諸亳葢南亳也本帝嚳都/湯自商丘遷焉故史記曰從先王居相傳偃師穀)¶
　　(熟皆湯所都而景亳則湯㑹諸侯之處是為三亳/皇甫謐云蒙北亳也穀熟南亳也偃師西亳也)¶
　　(三亳惟南亳為亳本名地在商丘故湯有天下都/焉仍商舊號若景亳則本名殷以景山近亳故曰)¶
　　(景亳先是上甲微遷于殷即景亳也據竹書成湯/居亳之後厯八世至仲下遷于囂河亶甲遷于相)¶
<pb:KR1c0046_WYG_012-25b>¶
　　(祖乙遷于耿又自耿遷于庇及南庚遷于奄至盤/庚自奄遷于北蒙曰殷盤庚篇所謂先王恪謹天)¶
　　(命不常厥邑于今五邦者合囂相耿庇奄而言也/自相以下皆在河北至是仍遷河南書所云惟涉)¶
　　(河以民遷是也書序言盤庚五遷將治亳殷孔安/國謂殷者亳之别名也湯昔在殷以㑹諸侯而不)¶
　　(都殷盤庚遷都殷實上甲微舊蹟因而更號曰殷/其後厯小辛小乙以及武丁又傳四世至庚丁皆)¶
　　(居殷至帝乙始去殷復徙居河北都朝歌及紂/為周所滅乃以商丘封微子為宋公使奉商祀)¶
　　(愚按蒙即景亳在今商丘北五十里地有景山故/謂之景亳與穀熟相近穀熟今考城也  書二十)¶
　　(八年昆吾氏伐商㑹諸侯于/景亳是知景亳在商封内也)¶
　　商頌四之五¶
<pb:KR1c0046_WYG_012-26a>¶
　那　序曰祀成湯也微子至于戴公其間禮樂廢壊¶
　有正考父者得商頌十二篇于周之太師以那為首¶
　(魯語閔馬父云昔正考父較商名頌十二篇于周太/師以那為首  孔云宋之禮樂雖則亡散猶有此詩)¶
　(之本考父恐其舛謬故就太師校之校之而得其初/本故亦為之得也及孔子録詩之時又已亡其七篇)¶
　(惟存五篇而已宗何氏謂此詩作于高宗武丁之世/遍考經傳惟髙  武丁祭湯見于尚書序及史記)¶
猗與那與置我鞉鼓奏鼓簡簡衎我烈祖　湯孫奏假¶
綏我思成鞉鼓淵淵嘒嘒管聲既和且平依我磬聲於¶
赫湯孫穆穆厥聲　庸鼓有斁萬舞有奕我有嘉客亦¶
<pb:KR1c0046_WYG_012-26b>¶
不夷懌　自古在昔先民有作温恭朝夕執事有恪¶
顧予烝嘗湯孫之將¶
　(朱註賦也毛傳缺先毛云那多也時按那儺同行有/節也當是未祭之  陳設鐘鼓之  美其執事之人)¶
　(也之鄭云置讀曰植以殷楹鼓楹鼓者貫之以柱故/謂  植鞉雖不植貫  柄而搖之亦植之類于八音)¶
　(中惟舉鞉鼓者以楹鼓為殷之先制而鞉乃兆奏鼓/者首舉之以概其餘也  鄭云奏鼓者堂下之樂也)¶
　(朱註簡簡和大也衎樂也烈祖湯也也/齊維岳云簡簡謂大而不煩為有節)¶
　(歐陽子云湯孫斥主祀之時王耳自太甲以下皆可/稱湯孫  假與格同言奏樂以格于祖考  郊特牲)¶
　(云殷人尚聲臭味未成滌蕩其聲樂三闋然後出迎/牲聲音之號所以詔告于天地之間陳暘云凡樂皆)¶
<pb:KR1c0046_WYG_012-27a>¶
　(文之以五聲播之以八音禽獸知聲而不知音衆庶/知音而不知樂通聲音之號而知樂者其惟鬼神之)¶
　(靈乎如之何不詔告以此樂凡聲陽也商人之祭先/求諸陽故于未祭之先作  如周人取蕭祭脂亦在)¶
　(未祭之先也之殷人之祭必先作樂三終然後出而/迎牲于廟門  外欲以此樂之聲音號呼而詔告于)¶
　(兩間庶㡬其聞之而來格來享故曰奏假其禮記云/齋之日思其居處思其笑語思其志意思  所嗜思)¶
　(其所樂齋三日乃見其所為齋者祭之日入室僾然/必有見乎其位周旋出户肅然必有聞乎其容聲出)¶
　(户而聽愾然必有聞乎其嘆息之聲此之謂思成思/蘇氏云其所見聞本非有也而生于其思故謂之)¶
　(成惚綏安也期陳式曰綏有固結義思之既成常恐/恍  不定故  有以固結之也  陳際泰云商人尊)¶
　(鬼而尚聲聲召風風召氣氣召神然神懼其雜而集/焉則有湯孫之思矣思者氣之精者也鬼神非其類)¶
<pb:KR1c0046_WYG_012-27b>¶
　(也不至必有精氣而借聲以召之神無不格而格者/惟我烈祖斯湯孫之心安矣故曰綏我思成  陳𤾉)¶
　(云鼓所以作樂者也鼗鼓所以兆奏鼓者也言奏鼓/則鼗從之矣言鼗鼓繼之以淵淵言管聲先之以嘒)¶
　(嘒者葢鞉鼓必待奏了然後聞其聲管聲與鼗鼓合/奏聞其嘒嘒之聲知為管聲而已此細大不踰無相)¶
　(奪倫之意云孔云既和且平兼堂上堂下八音諸器/而言  鄭  磬玉磬也  郝氏云玉磬在堂上鞉鼓)¶
　(管在堂下故曰依記曰磬以立辨辨故難諧磬聲諧/則八音諧矣  鄒氏云磬聲非如諸聲可以人力高)¶
　(下故依之/則為和平)¶
　(毛云大鐘曰庸玉朱註上文言鞉鼓管籥作于堂下/其聲依堂上之  磬無相奪倫至于此則九獻之後)¶
　(鐘鼓交作萬舞陳于庭而祀事畢矣三斁説文云解/也鐘鼓有斁謂樂闋時也  萬舞名  代之舞皆名)¶
<pb:KR1c0046_WYG_012-28a>¶
　(萬夏小正曰丁亥萬用入學大奕大也美其綴兆之/衆大也在商為大濩在周為  武周官皆以大司樂)¶
　(掌之行此時樂已闋而將迎牲矣舞者皆立其行列/以待  禮而舞也  朱註嘉客先代之後來助祭者)¶
　(也廟于虞曰虞賔在位于周曰我客戾止古聖人于/宗  以得客為重  夷悦也  鄭云我客之來助祭)¶
　(者亦不悦懌/乎言悦懌也)¶
　(對今皆謂古進古言昔則昔人在古之前先民謂聖/人也有作作為祭禮也執事謂執廟中之事也言自)¶
　(古昔聖人其于將祭之前及祭而行禮惟此恭敬耳/  孔云祭將畢而思古人之敬葢恐禮行既乆而式)¶
　(有愆也葢黃佐云商人尚聲牲猶未入樂三闋然後/備禮物  時制也故此詩以樂舞悉數于前而温恭)¶
　(有恪之/言始見)¶
<pb:KR1c0046_WYG_012-28b>¶
　(季氏云嘗秋祭烝冬祭祭以秋冬為備/故言祭者舉烝嘗以見其餘  將奉也)¶
　(愚按於赫湯孫赫兼威明二義言湯孫清明在躬其/威神足以懾伏在廟之人而湯孫方穆穆然聚精凝)¶
　(神于厥聲之中與祖考相接對也惟穆穆所以益有/赫也  夷有頽惰之義初祭時人皆莊敬及樂闋而)¶
　(漸以懈矣夷者莊之弛也懌者敬之衰也二字正與/下文温恭朝夕執事有恪相對亦不夷懌謂能始終)¶
　(不懈也也朝夕自將祭以至祭畢也執事自迎尸以/至送尸  温恭于無事時言有恪在有事時見  上)¶
　(既言予下變稱湯孫者謂予非他人湯之孫也一氣/感通不為非類之祀寧有不顧者乎上文思成即思)¶
　(湯/也)¶
　　那一章章二十二句(按閔馬父引自古四句為輯/之亂韋昭云輯成也凢作篇)¶
<pb:KR1c0046_WYG_012-29a>¶
　　(章義既成撮其大要以為亂辭詩者歌也所以節/舞者也曲終乃更變章亂節故謂之亂也後或據)¶
　　(此分作/三章)¶
　　(愚按古樂府體一章/之中亦有亂仍從舊)¶
　烈祖　序曰祀中宗也(鄭云中宗殷王太戊湯之𤣥/孫也有桑榖之異懼而修徳)¶
　(殷道復興故表顯之號為中宗徳郝氏云成湯至于/太戊七世矣商道寖衰太戊修  中興遂號中宗禮)¶
　(祖有功而宗有徳故殷祖成湯宗太戊武丁此祀太/戊之樂歌也前篇專言樂此篇專言味祖逺難格故)¶
　(衎之以聲宗近易感故侑之以食朱註此亦祀成湯/之樂  何氏謂肜祭成湯也肜祭者祭明日又祭之)¶
　(名周曰繹商曰肜夏曰復胙竹書載武丁二十九年/肜祭太廟有雉來皇王大紀載高宗祭于成湯有飛)¶
<pb:KR1c0046_WYG_012-29b>¶
　(雉之異書序及史記皆言飛雉升鼎耳而呴通志稱/祖己訓王後武丁責躬思道三年編髮重譯者六自)¶
　(是章服多用翟羽孔子曰吾于/高宗肜日見修徳而報之疾也)¶
　(愚按前篇言樂此篇言味而味止于清/酒和羮益見殷祀之尚音不尚味矣)¶
嗟嗟烈祖有秩斯祜申錫無疆及爾斯所　既載清酤¶
賚我思成亦有和羮既戒既平鬷假無言時靡有爭綏¶
我眉壽黃耉無疆　約軧錯衡八鸞鶬鶬以假以享我¶
受命溥將自天降康豐年穰穰來假來饗䧏福無疆¶
顧予烝嘗湯孫之將¶
<pb:KR1c0046_WYG_012-30a>¶
　(朱註賦也毛傳缺君朱註烈祖湯也秩常也申重也/祜福也爾主祭之  自歌者指之也斯所猶言此處)¶
　(也祊何氏云斯所謂烈祖神之所在指祊而言説文/訓  謂門内祭先祖所以徬徨也葢正祭祀畢神可)¶
　(以歸矣孝子未忍其遽歸也故于明日又設祭不知/神之所在于彼乎于此乎則于門内以求之亦意神)¶
　(之當依依于門内而未遽去也而申錫二句是倒句/法曰庶其及爾神之尚在此處  重錫我以無疆之)¶
　(福/乎)¶
　(載謂載之于尊酤説文云一宿酒也致思成義見那/篇祭義云祭之明日明發不寐享而  之又從而思)¶
　(之是也為朱註儀禮于祭祀燕享之名每言羮定葢/以羮熟  節然後行禮戒夙戒也平猶和也鬷中庸)¶
　(作奏奏族聲相近族聲轉平而為鬷耳堂毛云鬷總/也鄭謂來助祭者至于設薦進俎總升  而齊一皆)¶
<pb:KR1c0046_WYG_012-30b>¶
　(服其職勸其事寂然無言語無爭訟者徴眉壽/以眉言黃以髮言耉以面言三者皆壽  也)¶
　(約軧錯衡解見采芑篇軧衡以諸侯所乘之車言八/鸞以諸侯所駕之馬言  歐陽子云以假以享者諸)¶
　(侯既至而助享也者我指湯孫也自先祖而指主祭/者曰湯孫自主祭  而言曰我曰予  陳偉云諸侯)¶
　(助祭得人也降/康穰穰得天也)¶
　(黃佐云上云賚我思成曰綏我眉壽黃耉無疆曰降/福無疆至此又曰顧予烝嘗何也葢祖考雖享而孝)¶
　(孫之心未敢必其享也故/又致其丁寧之意如此)¶
　(愚按那云綏我思成葢未祭之先齋而思之既已成/矣惟恐其去來不定故有以綏之此云賚我思成則)¶
　(祭之明日精神未散思之即成故以為神賚之也合/觀二語以為明日之又祭固是  戒者戒廟中執事)¶
<pb:KR1c0046_WYG_012-31a>¶
　(之人也平者人與事皆相宜也既戒則奏格無言既/平則時靡有爭  將猶率也溥天之下皆率之以祀)¶
　(先王即上文以假以享謂湯孫能以之也曰受命溥/將言非我所能將我有所受之也  上文以格以享)¶
　(謂人心歸也湯孫得乎人心故能以之下言來格來/饗謂天意順也烈祖合于天意故知來也  此篇祝)¶
　(望無疆者三自湯以來至武丁凡五遷國國勢殆者/數矣又自大戊而外多享年不永故詩人拳拳以此)¶
　(禱之厥後武丁在位五十九祀歴/數世而不遷果應無疆之頌矣)¶
　　烈祖一章二十二句(輔廣云那與烈祖皆祀成湯/之樂那詩則專言樂聲至烈)¶
　　(祖則及夫酒饌商人尚聲豈始作樂之時則歌那/既祭而後歌烈祖與序謂祀中宗也朱子謂未見)¶
　　(其為祀/中宗也)¶
<pb:KR1c0046_WYG_012-31b>¶
　　(愚按篇中有申錫之語似是祭之明日又祭所謂/繹者是也則以為髙宗之肜祭有據但未定其祀)¶
　　(成湯與祀/中宗耳)¶
　𤣥鳥　序曰祀高宗也(按中宗十三傳至武丁而商/業又寖衰武丁恭黙思道乃)¶
　(復中興號稱高宗頌高宗而推本祖徳所以表中興/也  鄭云祀當為祫祫合也高宗崩而始合祭于契)¶
　(之廟歌/是詩焉)¶
　(愚按鄭氏謂高宗崩合祭于太廟所謂大祫也祫者/毁廟與未毁廟之主皆陳諸太廟合食兹特舉其功)¶
　(徳不祧者誦之細玩篇義序以専祀高宗為是誦其/能繼湯以殷中興也盛稱宅殷之善言自𤣥王封商)¶
　(早有芒芒之殷土待其宅以興王故湯雖居商丘而/㑹諸侯于景亳以有天下是殷為湯受命之地自生)¶
<pb:KR1c0046_WYG_012-32a>¶
　(商時已命之矣故曰古帝武丁繼湯/之武仍以殷中興足與湯比烈云)¶
天命𤣥鳥降而生商宅殷土芒芒古帝命武湯正域彼¶
四方　方命厥后奄有九有商之先后受命不殆在武¶
丁孫子　武丁孫子武王靡不勝龍旂十乘大糦是承¶
　邦畿千里維民所止肇域彼四海　四海來假來假¶
祈祈景員維河殷受命咸宜百禄是何¶
　(朱註賦也毛傳缺狄毛云𤣥鳥鳦也春分𤣥鳥降湯/之先祖有娀女簡  配高辛氏帝帝率與之祈于郊)¶
　(禖而生契故本其為天所命以𤣥鳥至而生焉月鄭/云鳦遺卵娀氏之女簡狄吞之而生契  蔡邕  令)¶
<pb:KR1c0046_WYG_012-32b>¶
　(章句云𤣥鳥感陽而至其來主為孚乳蕃滋故重其/至日因以用事契母簡狄葢以𤣥鳥至日有事高禖)¶
　(而生契焉九宅居也芒芒大貌註孔云左傳稱芒芒/禹迹畫為  州亦言大也  朱  古猶昔也帝上帝)¶
　(也武湯以其有武徳號之也史記云湯曰吾甚武號/為武王  愚謂即長發篇帝立子生商之帝也湯之)¶
　(受命早已命于生契之日矣得陸燧云正域言四/方之封域自湯正之使人不  割據而侵擾也)¶
　(毛云九有九州也皆孔云九有是同有天下之辭言/分天下以為九分  為己有也  王制註云殷湯更)¶
　(制中國方三千里之界分為九州而建千七百七十/三國  先后當指盤庚湯後八世居亳其后五遷皆)¶
　(在河北而圮于耿岌岌殆矣盤庚復遷于殷而國始/定盤庚初號商遷殷後始號殷稱商之先后明殷之)¶
　(本商也其遷殷天命之也盤庚之遷亦惟保其/不殆耳而中興之業乃在武丁之為孫子也)¶
<pb:KR1c0046_WYG_012-33a>¶
　(朱註武王湯號而其後世亦以自稱也龍旂諸侯所/建交龍之旂也大糦黍稷也  鄭云十乘者二王之)¶
　(後舉諸侯之/尊者言之)¶
　(邦畿即指殷邦千里為畿所謂居重以御輕宅中以/圖大也惟民所止言民志定于此不復有遷徙之患)¶
　(夷肇説文云始開也王肅云殷道衰四/  來侵至高宗然後以四海為竞域也)¶
　(景山名即殷都之山殷武篇亦云陟彼景山景亳因/景山得名在今睢州盤庚云古我先王將多于前功)¶
　(適于山山即景山也言朱註員與幅&KR0695;義同/葢言周也河大河也  景山四面皆大河也)¶
　(愚按契為受封之祖故謂生契為生商然纔叙生商/便接以宅殷殷商並舉以明湯由商興武丁以殷興)¶
　(也雒芒芒雖訓大亦有草昩之義契始封于商地在/上  其後子亥遷殷為有易氏所滅契幾不祀上甲)¶
<pb:KR1c0046_WYG_012-33b>¶
　(微能滅父仇復其故土宅居于殷亂亡之餘人稀土/曠芒芒可想見也此一語當指上甲微  楚語椒舉)¶
　(曰湯有景亳之命景亳即殷也湯雖居亳仍㑹諸侯/于殷猶周都鎬而頒封猶在豐廟正域四方豈即景)¶
　(亳之命為諸侯正其封域耶厥方命方字承上文四/方方字帶下猶臣工篇將受  明接以明昭上帝皆)¶
　(截上一字為起語也此言湯以正域四方之命命羣/后羣后受命則九州之地雖為諸侯有而皆承湯之)¶
　(命即湯已奄有之也亳商之先后即指湯也湯雖居/商丘而㑹諸侯于景  以有天下是殷為受命之地)¶
　(也其後五遷河北而圯于耿商之命岌岌殆矣迨盤/庚遷殷武丁因以中興而始轉危為安使湯命不殆)¶
　(以武丁為之孫子也殷遷于盤庚而興于武丁在者/由前遞叙而及之也  湯名履號武王武丁名昭而)¶
　(稱武丁豈亦其號耶湯與武丁皆可稱武王葢能繼/湯之武也惟其武靡不勝所以諸侯服從至今皆來)¶
<pb:KR1c0046_WYG_012-34a>¶
　(助祭其廟也以自此以下皆賛武丁中興之功上文/稱湯烈祖所  引起之也變四方言四海者必武丁)¶
　(中興之後疆土更拓于湯時也據沈約謂高宗輿地/東不過江黃西不過氐羌南不過荆蠻北不過朔方)¶
　(而頌聲作此不足信江黃于景亳豈可謂之東乎東/方近海最廣沈説獨遺之何也  二節皆稱殷建都)¶
　(之得地也上言維民所止惟其宅天下之中民心輻/輳又以便四方之朝㑹也下文來假祈祈祈祈舒遲)¶
　(貌言助祭之諸侯道里既均舒徐續至無取奔命也/景員維河此言形勢之壯武丁受命于此地百姓安)¶
　(之諸侯便之復有形勝可據葢無所不宜也曰殷受/命咸宜以賛殷土亦以賛遷殷之功也百禄是何為)¶
　(主祭者祝願之辭/春秋傳何作荷)¶
　　𤣥鳥一章二十二句(序為祀高宗也朱子謂詩有/武丁孫子之句故序得以為)¶
<pb:KR1c0046_WYG_012-34b>¶
　　(據雖未必然然必是高宗以後之詩至集註復泛/稱為祭祀宗廟之樂豈因殷武篇為祀高宗之詩)¶
　　(不欲重出耶則那與烈祖何以皆為祀成湯耶商/頌散缺僅存十二篇而又亡其七存則録之矣)¶
　長發　序曰大禘也(蘇氏云大禘之祭所及者逺故/其詩歴言商之先后又及其卿)¶
　(士伊尹葢與祭于禘者也商書曰兹予大享于先王/爾祖其從與享之是禮也豈其起于商之世與  朱)¶
　(註按大禘不及羣廟之主此宜為祫祭之詩此郝氏/云大禘即祫也故雝周禘也并頌烈考文母  商禘)¶
　(也并頌𤣥王相土成湯及卿士/葢追配逺祖則子孫咸集也)¶
濬哲維商長發其祥洪水芒芒禹敷下土方外大國是¶
疆幅隕既長有娀方將帝立子生商¶
<pb:KR1c0046_WYG_012-35a>¶
　(朱註賦也毛傳缺也濬深也哲知也沈長乆也土敷/説文云布也猶分  書曰禹敷土蔡  謂分别  地)¶
　(以為九州是也方四方也尚書序云帝釐下土方水/毛云諸夏為外  孔云對京師為内也  言禹治)¶
　(之後分别土地定其方域自京師之外凡可建為大/國者區畫其疆界以待有功者之受封也此為封契)¶
　(發端之辭註毛云幅廣也隕均也史隕當作員員謂/周也  朱  有娀契之母家也    記桀敗于有娀)¶
　(之墟按其地/在陜虢之間)¶
　(愚按濬深也遡源及流之謂濬濬哲言知足以窮其/源也祥即𤣥鳥之祥商受命之符葢兆于此其由來)¶
　(也長矣商尊契為大祖首節專叙契母之所自出猶/周之尊后稷而推本姜嫄也  方四方也如方里而)¶
　(井為方百里之類皆取其方也禹既分别九州各于/其地方其土而立之國外此之大國勢有不能方者)¶
<pb:KR1c0046_WYG_012-35b>¶
　(亦從而疆之聽其幅隕之長而已有娀則外國而方/大者也上五句皆為有娀發端葢尊契母必稱其母)¶
　(家以出于大國為足重也帝上帝也有娀之子簡狄/也立猶植也𤣥鳥降祥即帝植之矣  商周之祖所)¶
　(自出者皆帝嚳也周詩但頌姜嫄商詩亦頌有娀是/未嘗及嚳葢推本二母則其所自出之帝不言而自)¶
　(見然據魯語展禽所云商人禘舜而/祖契郊㝠而宗湯此又不可解矣)¶
𤣥王桓撥受小國是達受大國是達率履不越遂視既¶
發相土烈烈海外有截¶
　(𤣥王契也矣孔云國語曰𤣥王勤商十四世而興𤣥/王為契明    朱註或曰以𤣥鳥降而生也王者追)¶
　(尊之稱桓武也撥治也云撥昏而使之明撥亂而使之治皆撥/也  桓通作和漢書註  陳宋之間言桓聲如和酈)¶
<pb:KR1c0046_WYG_012-36a>¶
　(道元讀尚書桓夷底績桓亦為和桓撥謂和以撥之/即舜所云敷敎在寛也  鄭云始堯封之商為小國)¶
　(舜之末年乃益其土地為大國皆能達其敎令達即/百姓親五品遜敎化無所窒礙之意  率循也履禮)¶
　(也發應也侯相土契之孫昭明之子丘竹書載帝相/十五年商  相土作乘馬遂遷于商    乘馬即甸)¶
　(賦也班固漢志謂殷周以兵定天下立司馬之官設/六軍之衆因井田而制軍賦是謂乘馬之法據竹書)¶
　(則相土已剙于夏后氏之世矣夷烈烈威也截整齊/也  何氏云海外之與海内華  之限也自乘馬法)¶
　(行兵威大振彼海外蠻夷之國界/限截然毋敢軼者故曰有截也)¶
　(愚按發者奮起之意率履不越以身敎也遂視既發/言民視傚而興起也曰遂曰既速化之辭  契始封)¶
　(商在上雒至相土遷於閼伯之墟以主大火所謂商/丘也厥後湯以亳興其地即在商丘東南是開商基)¶
<pb:KR1c0046_WYG_012-36b>¶
　(者契而開興王之基者相土故商人祀/契為始祖其次即祀相土為不遷之宗)¶
帝命不違至於湯齊湯降不遲聖敬日躋昭假遲遲上¶
帝是祗帝命式于九圍¶
　(齊等也至于湯亦不違帝命與契相土等齊也生蘇/氏云齊至湯而王業成與天命㑹也  朱註降  也)¶
　(言湯之生也應期而降適當其時云躋升也聖敬而/曰日躋盤銘日新又新是也  毛  九圍九州也)¶
　(式九圍所謂表正萬邦未便是為/天子也下二節正式九圍之事)¶
　(愚按自湯以上契與相土皆能順天之命不敢有違/至于湯則徳足以配天湯心即帝心也故曰齊也湯)¶
　(當夏桀之時人怨天怒己甚應期而生帝欲湯之代/夏急矣而湯方以敬止存心日進不已其敢有非分)¶
<pb:KR1c0046_WYG_012-37a>¶
　(之覬乎以此日躋之敬為上帝所鑒故且緩其代夏/之期而先命式于九圍此見帝以湯心為心也遲遲)¶
　(與不遲相對不遲者降湯之帝/心而遲遲者昭格之帝心也)¶
受小球大球為下國綴旒何天之休不競不絿不剛不¶
柔敷政優優百禄是遒¶
　(毛云球玉也磬按禹貢雍州厥貢球琳虞書曰戛擊/鳴球球者玉  之名禮玉藻篇曰笏天子以球玉則)¶
　(玉可以為磬亦可為笏圭朱註小國大國所執之玉/也  鄭云小球尺二寸  也大球珽也長三尺執圭)¶
　(搢珽以與諸侯㑹同賔竹書載夏桀二十三年釋商/侯履于夏臺諸侯遂  于商詩言受球受其皆此後)¶
　(事也也毛云綴表也旒章也謂説文無旒字本作瑬/垂玉  冕飾故毛云章也或  之繁露言其狀也若)¶
<pb:KR1c0046_WYG_012-37b>¶
　(旂旗之垂者則名為斿此公羊傳曰君若贅旒然言/諸侯反繫屬于大夫也  言綴旒則以湯為冕下闗)¶
　(諸侯為旒綴之取其相繫屬之意緩鄭云競逐也不/逐者不與人争前後也  絿朱註  也不競不絿以)¶
　(交鄰國言不剛不柔以布政于本國言優優寛裕之/意  遒説文云廹也言多福來廹近之如富貴廹人)¶
　(之/意)¶
　(愚按旒以比下國諸侯而湯為之綴綴于冕也率諸/侯以上奉其主使相聨屬是為綴旐  遒正與優優)¶
　(相對湯意愈緩/而天意愈廹)¶
受小共大共為下國駿厖何天之龍敷奏其勇不震不¶
動不戁不竦百禄是總¶
<pb:KR1c0046_WYG_012-38a>¶
　(鄭云共執也猶小球大球也為共通作供左傳君謂/許不共即此義  何氏云湯  夏方伯得專征伐受)¶
　(小共大共者謂將征伐四方小大諸侯皆來供給如/卒乘器具糗糒芻秣之類也觀下文敷奏其勇等句)¶
　(可見上章言諸侯來聘問此章言從征伐皆所謂帝/命式于九圍也  毛云駿大也厖厚也  駿通作峻)¶
　(説文云厖石大貌為下國駿厖言下國諸侯恃湯以/安如倚磐石也  齊詩作駿厖謂馬也猶云為下國)¶
　(先驅耳以龍通作寵功敷奏指下國從湯征伐者小/大分布  各奏其勇    戁恐也竦懼也不震不動)¶
　(二句孟子所謂歸市者不止耘者不變也懼戁通作/赧爾雅疏謂面慙曰戁竦通作悚説文云  也謂湯)¶
　(出師有名故無愧怍亦無恐懼總聚也下國/安危之責萃于湯則天之禄亦萃于湯矣)¶
武王載斾有䖍秉鉞如火烈烈則莫我敢曷苞有三蘖¶
<pb:KR1c0046_WYG_012-38b>¶
莫遂莫達九有有截韋顧既伐昆吾夏桀¶
　(毛云武王湯也詳𤣥鳥篇續此章述湯伐桀之事葢/至是始為天子也  斾葢  旐之末為燕尾者左傳)¶
　(晉治兵建而不斾已而斾之諸侯畏之將戰則斾也/載之以待戰而建耳  朱註䖍敬也言恭行天討也)¶
　(説文云虎行貌虎之行競競然有威故謂敬為䖍史/記言夏桀為虐政淫荒諸侯昆吾氏為亂湯乃興師)¶
　(率諸侯伊尹從湯湯自把鉞以伐昆吾遂伐桀然則/載斾專為伐昆吾夏桀紀事韋顧既伐特追數之耳)¶
　(上章敷奏其勇則伐韋顧之事也三朱註曷誰何也/苞本也蘖旁生萌蘖也言一本生  蘖也  歐陽子)¶
　(云韋也顧也昆吾也所謂三蘖也之遂達從蘖字取/意勾則能遂萌則能達莫之者阻  也九有九州也)¶
　(有截謂九州諸侯截然判斷不與三蘖相通之鄭語/史伯云祝融其後八姓己姓昆吾顧則夏滅  彭姓)¶
<pb:KR1c0046_WYG_012-39a>¶
　(豕韋則商滅之昆吾顧當是既滅于夏而復立之亦/猶豕韋為商所滅其後世仍為商伯古五伯所謂商)¶
　(有豕韋是也舉自帝命不違至此皆紀湯事及按長/發自契外獨  相土以及于湯其他皆不之  此祭)¶
　(法所謂二祧也凡曰祖廟者始祖也始祖而下四親/而上于廟以次當毁擇其中之有功徳為二祧葢百)¶
　(世不毁者合始祖二祧與四親廟共為七廟伊尹曰/七世之廟可以觀徳所謂觀徳者指二祧而言也商)¶
　(二祧猶周文世室武世室但商合二/祧為七廟周除二世室為七廟耳)¶
　(愚按商太甲為太宗大戊為中宗武丁/為高宗三宗皆别立廟在七廟之外)¶
昔在中葉有震且業允也天子降于卿士實維阿衡實¶
左右商王¶
<pb:KR1c0046_WYG_012-39b>¶
　(業危也代朱註承上文而言昔在則前乎此矣豈謂/湯之前  中衰時與  按殷侯振為有易所殺上甲)¶
　(㣲復國未乆復返商丘皆震且業也不然何至湯僅/有七十里乎  蘇氏云信矣天之子商也降之卿士)¶
　(而後商室以興臣一説降于卿士謂湯屈己以下賢/所謂學焉而後  之也  君奭篇云成湯受命時則)¶
　(有若伊尹太甲時則有若保衡伊尹保衡止是一人/一稱其名一稱其官也  上云實維者指其人下云)¶
　(實者指其功左右謂佐湯敷政奏勇以伐夏救民成/也  此言禘于太廟而以伊尹配享也周公時命)¶
　(王記功宗以功作元祀其典實彷于此位何休云禘/所以異祫者功臣皆祭據盤庚篇告有  之辭曰兹)¶
　(予大享于先王爾祖其從與享之此/篇正功臣配享之事當為盤庚世作)¶
　(愚按尹為商宗臣非徒功臣也當湯崩嗣君早世太/甲失徳尹放之而自攝政俟其改過自新足以繼湯)¶
<pb:KR1c0046_WYG_012-40a>¶
　(乃使復辟卒稱太宗使湯之後無尹/商之為商不可知矣尹之從祀何疑)¶
　　長發七章一章八句四章章七句一章九句一章¶
　　六句(楊氏曰詩頌長發為大禘但述𤣥王以下而/不及于所自出之帝則安得謂之禘詩乎)¶
　　(愚按周頌亦未嘗及于帝嚳豈周頌無禘之樂章/乎意者始祖所自出之帝與天同為至尊不可得)¶
　　(而頌但頌其配之者而已周頌思文郊詩也亦祗/頌配天之后稷未嘗頌天也然此篇首言長發其)¶
　　(祥已隱然推其所自矣朱子疑為祫祭則天子夏/秋冬三時之祭皆祫其以功臣配享惟在祫烝耳)¶
　　(周禮凡有功者銘書于王之大常祭于大烝司勲/詔之衛孔悝之鼎銘曰勤大命施于烝彝鼎亦謂)¶
　　(配享于烝祭也此詩以為祫烝亦可但彼乃周禮/而殷禮别無所考惟據盤庚大享之言與此詩序)¶
<pb:KR1c0046_WYG_012-40b>¶
　　(參之禘之/説為是)¶
　　(按禘之名義有三一曰時禘王制曰天子犆礿祫/禘祫嘗祫烝諸侯礿犆禘一犆一祫嘗祫烝祫及)¶
　　(周改春祭曰祠夏曰礿惟烝嘗如舊而以禘為殷/祭則時禘之名至周而廢一曰吉禘謂喪畢即吉)¶
　　(而致新死者之主于太廟若竹書之吉禘于先王/左傳晉人言寡君之未禘祀是也一曰大禘爾雅)¶
　　(以為大祭禮大傳篇謂不王不禘王者禘其祖之/所自出以其祖配之如商周以稷契為始祖而稷)¶
　　(契之所自出則嚳也其漢儒皆以大禘為合祭羣/廟宋儒泥大傳中以  祖配之一語謂禘其始祖)¶
　　(之所自出則配之者始祖一人而已故朱子疑長/發廣及羣廟宜為祫祭之詩  馬端臨謂大傳首)¶
　　(曰禮不王不禘王者禘其祖之所自出以其祖配/之即繼之曰諸侯及其太祖大夫士有大事省于)¶
<pb:KR1c0046_WYG_012-41a>¶
　　(其君干祫及其高祖據此只共説一祭天子則謂/之禘所謂不王不禘而禘則及其祖之所自出諸)¶
　　(侯則不可以言禘而所祭止太祖大夫士又不可/以言祫必其先有功勞見知于君許之祫則干祫)¶
　　(可及其高祖葢共是合祭祖宗而以君臣之故所/及有逺近故異其名也  何氏謂禘之為言諦也)¶
　　(諦者審也説文謂諦審昭穆也而夏祭名禘者天/子四時之祭自春犆礿而後其三時皆祫禘為時)¶
　　(祫之始則三昭三穆在焉吉禘之名禘者亦為新/入廟之主將以其班祔二者之義皆取辨其昭穆)¶
　　(也然則大禘之禮祭其祖之所自出于始祖之廟/七廟之主皆在明矣  又據大傳文諸侯及其太)¶
　　(祖大夫士于祫及其高祖則是但據見在五廟三/廟而言以此例天子禘其祖之所自出亦惟以見)¶
　　(在七廟之主配耳所謂未毁廟之主也若夫合毁/廟未毁廟之主而皆祭于太祖則謂之大祫然大)¶
<pb:KR1c0046_WYG_012-41b>¶
　　(祫雖及于毁廟而不及于太祖之所自出則其禮/差小于大禘故曰禘大而祫小也大禘與郊並重)¶
　　(故國語謂禘郊之事則有全烝又謂禘郊不過繭/栗是也  祫又有小祫謂之時祫王制所謂祫禘)¶
　　(祫嘗祫烝是也其所合祭者惟及未毁廟之主大/抵大禘之禮重于大祫追逺祖也大祫之禮别于)¶
　　(吉禘隆合祀也吉禘之禮廣于小祫叙新主也小/祫之禮異于犆礿嫌黷祭也吉禘獨新主為然小)¶
　　(祫則每歲皆有時劉歆謂禮去事有殺故春秋外/傳曰日祭月祀  享歲貢終王祖禰則日祭曽高)¶
　　(則月祀二祧則時享壇墠則歲貢大禘則終王徳/盛而㳺廣親親之殺也彌逺則彌尊故禘為重矣)¶
　　(按歆云大禘則終王者謂每一王终新王即位/則行大禘之禮蠻夷各以其琛貢來助祭也)¶
　　(愚按馬説甚核因思魯禘亦只是祫祭特賜以禘/之名耳故詩書未見言魯禘其祖之所自出為何)¶
<pb:KR1c0046_WYG_012-42a>¶
　　(人也魯禘與嘗並舉即王制所謂祫禘祫嘗皆時/祭也周升夏禘為大祭以礿當禘而以禘為殷祭)¶
　　(然則周賜魯以禘牲用白牡亦猶待宋之禮客而/不臣耳而魯亦有大祫之祭春秋文公二年大事)¶
　　(于太廟公羊傳曰大事者何大祫也大祫者何合/祭也其合祭奈何毁廟之主陳于太祖未毁廟之)¶
　　(主皆升合食于太祖五年而再殷祭漢儒謂五年/而再殷祭者三年而祫五年而禘也宋儒楊氏謂)¶
　　(殷祭指大祫也五年再舉謂三年一祫五年再祫/耳愚謂五年之祫魯之所謂禘也亦猶諸侯之祫)¶
　　(上及其太祖而不能推其所/自出之祖魯特以禘為名也)¶
　殷武　序曰祀高宗也(按史記武丁脩政行徳殷道/復興武丁崩子祖庚立立其)¶
　(廟為高宗數朱註此葢特為百世不遷之廟不在三/昭三穆之  既成始祔而祭之之詩也  劉歆謂天)¶
<pb:KR1c0046_WYG_012-42b>¶
　(子三昭三穆與太祖之廟而七七者其正法有常數/者也宗不在此數中苟有功徳則宗之不可預為設)¶
　(數故殷于太甲曰太宗大戊曰中宗武丁曰高宗周/公舉殷三宗以勸成王由是言之宗無數也  何氏)¶
　(云當祖庚時武丁于七廟中正為考廟今如為武丁/别立一廟則是考廟虚主也若謂祀武丁于考廟又)¶
　(别為武丁自立廟則武丁有二主矣以愚意之武丁/雖自立廟然當世數未盡時必仍居七廟中而虚其)¶
　(新廟及親盡應毁之日乃始遷其主于新廟與七/廟同享祀為百世不遷之宗斯不與羣祧等耳)¶
　(愚按周家文武二世室剙自周公文武正在七廟之/數二世室亦虚以待也但商既以相土與湯為二祧)¶
　(即周之二世室矣三宗之廟正如朱子所云特為百/世不遷之廟不在昭穆之數耳何氏以與考廟二主)¶
　(為疑則周之宗祀文王于明堂以配上帝未聞/别設主也豈祭時遷主以往祭畢仍歸廟耶)¶
<pb:KR1c0046_WYG_012-43a>¶
撻彼殷武奮伐荆楚罙入其阻裒荆之旅有截其所湯¶
孫之緒¶
　(朱註賦也毛傳缺國毛云撻疾意也殷武殷王武丁/也荆楚荆州之楚  也  孔云荆是州名楚是國名)¶
　(周有天下始封熊繹為楚子之嚴氏云禹貢有荆州/即荆楚也又有荆岐則雍州  荆  朱註殷武殷王)¶
　(之武也泛鄭云有鐘鼓曰伐罙冒也氏山巇曰險水/隔曰阻  言則通用  裒聚也  吕  云裒荆之旅)¶
　(謂入其巢穴其衆無所遁逃窮而保聚如勾踐栖于/㑹稽之類也  有截其所謂王師所在截然無敢犯)¶
　(之者猶常武所云截彼淮浦王師之所也曰湯孫謂/高宗言無媿為湯孫也下文曰昔有成湯  商是常)¶
　(本此降竹書夏桀二十一年商師征有雒克之遂征/荆荆  則奮伐荆楚固成湯已事爾  易曰高宗伐)¶
<pb:KR1c0046_WYG_012-43b>¶
　(鬼方三年克之師竹書武丁三十二年伐鬼方次于/荆三十四年王  克鬼方則鬼方與荆楚明非一國)¶
　(愚按鬼方大抵在荆州之地山林險逺不時出没為/中國患而楚人僄勇輕悍好亂相倚以煽動者常也)¶
　(克鬼方使荆楚失其險阻之恃伐/荆楚使鬼方絶其窺伺之路也)¶
維女荆楚居國南鄉昔有成湯自彼氐羌莫敢不來享¶
莫敢不來王曰商是常¶
　(此紀高宗因荆楚聽命而諭告之辭也道季氏云詩/稱商邑稱景山皆北亳也盤庚既没殷  日衰楚人)¶
　(叛之其患之所及必常在淮北如春秋時楚之凌虐/陳宋也北亳即宋地也  公羊傳云楚有王者則先)¶
　(服無王者則先叛教鄭云楚國近在荆州之域居中/國之南方言為聲  所加正朔所及也  氐羌乞姓)¶
<pb:KR1c0046_WYG_012-44a>¶
　(孔云氐羌之種後世仍存在秦隴之西漢隴西郡有/氐道羌道今陜西臨洮府寧夏岷州靖虜衛文縣所)¶
　(四川龍州松潘叠溪皆羌地曰自彼者舉絶逺以例/其餘見不止氐羌觀下文莫敢句可見  竹書載湯)¶
　(即位之次年氐羌來賓又八年初廵守定獻令則氐/羌其先至者  享獻也世見曰王  孔云謂其國嗣)¶
　(王即位乃來朝也曰常猶云故事也曰者氐羌相謂/之辭  承湯言故  商  王慎中云方城漢水之間)¶
　(地大人衆形阻而俗雜介錯于商邑之吭而近不一/于夏而非純于夷未能以為内而不可以為外先王)¶
　(固欲梁圉其山川井邑其人民以固威嚴之勢而立/長乆之安非如氐羌之荒忽惟其來享來王而已)¶
天命多辟設都于禹之績歲事來辟勿予禍適稼穡匪¶
解¶
<pb:KR1c0046_WYG_012-44b>¶
　(此下二章紀高宗戒勅諸侯之辭葢因荆楚既服而/遍勅之也  朱註多辟諸侯也來辟來王也  設都)¶
　(于禹之績鄭云禹平水土弼成五服而諸侯之國定/故云然  歲事如周禮春朝夏宗秋覲冬遇之類其)¶
　(來以時故曰歲事即朝覲述職也與來享來王不同/  予高宗自謂也適通作謫禍重而謫輕言爾為歲)¶
　(事而來者其必毋為我所禍謫惟勤于/民事使民稼穡不怠則禍謫可免矣)¶
天命降監下民有嚴不僭不濫不敢怠遑命于下國封¶
建厥福¶
　(鄭云降下也謂天既命爾為諸侯則時時下而臨視/之  不僣不濫二句高宗自表其待諸侯之法左傳)¶
　(蔡聲子引此詩曰善為國者賞不僣而刑不濫賞僣/則懼及淫人刑濫則懼及善人  遑暇也暇義與怠)¶
<pb:KR1c0046_WYG_012-45a>¶
　(近不敢怠遑猶言刑賞之法不敢假借也慢説文云/怠慢也遑急也何氏謂不敢過寛而失之  若僣于)¶
　(賞而無罰是怠也不敢過急而失之猛若濫于/罰而無賞是遑也或賞或罰總之以民事為斷)¶
　(愚按此承上章申以勤民之戒也言天意即在民心/天既時時臨視而下民之視聽更有嚴于天者敬民)¶
　(斯以敬天也侯下國衆諸侯也言我以此命爾下國/者誠望爾諸  之小心免于禍謫也如是則設都禹)¶
　(績以封建爾者爾之福也不則/禍隨之矣福與上章禍字相應)¶
商邑翼翼四方之極赫赫厥聲濯濯厥靈壽考且寧以¶
保我後生¶
　(毛云商邑京師也為翼翼整飭貌極表也按極者屋/脊居屋之中故以  中  言昔成湯所居為四方諸)¶
<pb:KR1c0046_WYG_012-45b>¶
　(侯之所取中今高宗之所居猶是也屬厥聲承上章/命于下國言赫火盛貌洪範五事言  火故曰赫赫)¶
　(厥靈承首章奮伐荆楚言中衰之後氣象更新如新/沐新浴者故曰濯濯  書無逸篇云肆高宗之享國)¶
　(五十有九年可謂壽考矣而寧安也季氏云言天下/治安也我後生謂後高宗  生者指時王作廟者而)¶
　(言/)¶
　(愚按湯都南亳為商高宗都亳為殷篇首已稱殷武/而此云商邑謂武丁承成湯之武以盡復成湯之舊)¶
　(則今日之殷都即名為商邑可矣名商邑者所以表厚子/商之中興也  壽考則經營必周而貽謀子孫者必)¶
　(孫之所以崇/報不容已歟)¶
陟彼景山松栢丸丸是斷是遷方斵是䖍松桷有梴旅¶
<pb:KR1c0046_WYG_012-46a>¶
楹有閑寢成孔安¶
　(此章專言作廟之事今景山即北亳之山也景亳因/山得名為湯所盟地  睢州有景山  毛云丸丸易)¶
　(直也此指松栢之本身言下文為桷為楹皆取諸松/栢也斷者截之于所生之地遷者徙之于造作之處)¶
　(毛朱註方正也謂正以繩墨也斵謂削以斧斤也穀/  云䖍敬也  孔云工匠皆敬其事不惰慢也)¶
　(梁傳云天子之桷斵之礱之加宻石焉諸侯之桷斵/之礱之大夫之桷斵之則斵正指桷而言  孔云桷)¶
　(者椽也柱梴長貌旅陳也朱註衆也説文云閑闌也/陳列衆  似處處皆有閑闌  楊森云猶今之檐柱)¶
　(加闌干也/中之寢也)　(一説閑者不過其度之意别朱註寢廟/按高宗功徳盛大今特為  設寢廟與)¶
　(大宗大甲中宗大戊號為三宗既成則/人心甚安猶閟宫篇云萬民時若也)¶
<pb:KR1c0046_WYG_012-46b>¶
　(愚按孔安就百/世不遷而言也)¶
　　殷武六章三章章六句二章章七句一章五句(按/詩)¶
　　(為立高宗新廟而作而序云祀高宗也申培説帝/乙之時武丁親盡當祧以其中興功高存而不毁)¶
　　(特新其廟稱為/高宗而祀之)¶
　　(愚按史記武丁之廟已立于其子祖庚之時豈高/宗殁即祀于新廟而歌此詩耶何氏以為雖别立)¶
　　(廟而武丁仍居七廟中俟親盡當祧乃遷主于新/廟以為百世不遷之宗若然則新廟虚設何以有)¶
　　(祀廟之詩豈當時既稱宗不云考廟耶商制不可/考未可以周禮相律也謂詩作于帝乙之時亦無)¶
　　(所/據)¶
<pb:KR1c0046_WYG_012-47a>¶
　商頌五篇十六章一百五十四句¶
　¶
　¶
　¶
　¶
　¶
　¶
　¶
<pb:KR1c0046_WYG_012-47b>¶
　¶
　¶
　¶
　¶
　¶
　¶
　¶
　田間詩學卷十二¶
