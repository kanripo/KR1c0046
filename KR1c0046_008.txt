# -*- mode: mandoku-view -*-
#+TITLE: 田間詩學
#+DATE: 2015-09-23 09:37:03
#+PROPERTY: JUAN 8
<pb:KR1c0046_WYG_008-1a>¶
欽定四庫全書¶
　田間詩學卷八¶
　　　　　　　　　　　　　桐城錢澄之撰¶
　　北山之什二之六¶
　北山　序曰大夫刺幽王也役使不均已勞于從事¶
　而不得養其父母焉(何氏云篇中自叙偕偕士子則/作此詩者為士非大夫矣雨無)¶
　(正之詩曰正大夫離居三事大夫莫肯夙夜即所謂/大夫不均燕燕居息也曽我&KR0591;御慘慘日瘁即所謂)¶
　(偕偕士子盡/瘁事國也)¶
<pb:KR1c0046_WYG_008-1b>¶
陟彼北山言采其把偕偕士子朝夕從事王事靡盬憂¶
我父母¶
　(朱註賦也毛傳缺等郝氏云北山背陽之比把苦菜/食苦之比  士六  爵之一偕偕同也言與衆士子)¶
　(旅行以朝夕從王之/事使父母思我而憂)¶
溥天之下莫非王土率土之濵莫非王臣大夫不均我¶
從事獨賢¶
　(王氏云取數多謂之賢禮記曰某賢于某若干與此/同義  玩後章燕燕居息等語則大夫不止一人凡)¶
　(正大夫及三事所屬之大夫皆在故統以大夫言上/章雖言偕偕士子玩此則士子之中已又獨當其勞)¶
<pb:KR1c0046_WYG_008-2a>¶
　(也/)¶
四牡彭彭王事傍傍嘉我未老鮮我方將旅力方剛經¶
營四方¶
　(彭彭説文作騯騯馬盛也有傍通作旁側出無方所/之意言既已奉使而又每  意外之王事别出多端)¶
　(所以勞而不得息也以鮮通作尟少也以為少而難/得也  将壮也未老  年言方将以力言  旅與膂)¶
　(同毛云衆也秦誓旅力既愆夏氏解謂衆力如言目/力耳力手力足力是也  謝氏云此為役使不均獨)¶
　(勞王事而作若反以王/為知己忠厚之至也)¶
　(愚按将任也謂其肯任事/也旅力方剛始以力言)¶
<pb:KR1c0046_WYG_008-2b>¶
或燕燕居息或盡瘁事國或息偃在牀或不已于行¶
　(劉公瑾云以下凡十二句為偶皆以他人之逸樂對/已之憂勞所以形容不均之意  詩用十二或字為)¶
　(六偶句對舉相形上六句所稱分六種人下六句所/云則自道也首言燕燕居息指大夫也自息偃在牀)¶
　(以下情状各别則三事大夫之屬耳也居謂私居息/謂休息言惟休息于私居無所事事  事國則日從)¶
　(事于國也與居息對看于床安身之坐左傳薳子馮/詐病掘下氷而床焉至  恭坐則席也休息而偃卧)¶
　(于床如今仕者之引疾在告也在不已/于行謂奔走道路無止日也與  床對)¶
或不知叫號或慘慘劬勞或棲遲偃仰或王事鞅掌¶
　(叫釋文作嘂大呼也文孔云居家用逸不知上有徵/發呼召也  慘慘釋  作懆懆以别于下文之慘慘)¶
<pb:KR1c0046_WYG_008-3a>¶
　(畏咎與劬勞連言所謂勞人懆懆也請棲遲于家或/偃或仰象其夷猶自得如今仕者之  急休沐得適)¶
　(意也肩鞅馬鞅也控馬者執鞅在手一釋手則馬逸/矣身  王事如納鞅掌中無時可以暫釋也與棲遲)¶
　(對/)¶
　(愚按鞅掌即指勤于馳驅掌/不離鞅猶言身不離鞍馬耳)¶
或湛樂飲酒或慘慘畏咎或出入風議或靡事不為¶
　(湛通作酖説文云樂酒也凡酖酒而曠職者以其咎/責不及故能適意如此  慘憂也咎猶罪過也救過)¶
　(不暇其焉能樂/畏者樂之反也)¶
　(愚按責不在身言之甚易出入優㳺髙談闊論豈知/為其事者之難  彼則無事不議此則無事不為雨)¶
<pb:KR1c0046_WYG_008-3b>¶
　(無正詩曰匪舌是出惟躬是瘁言已不得/言事而但任事之責也與徒有言者對看)¶
　　北山六章三章章六句三章章四句(謝氏云自古/君子常任其)¶
　　(勞小人常處其逸君子常任其憂小人常享其樂/雖曰役使不均我獨賢勞然君子本心亦不願逸)¶
　　(樂/也)¶
　無將大車　序曰大夫悔將小人也(鄭云周大夫悔/将小人幽王之)¶
　(時小人衆多賢者與之從事反見譖害自悔與小人/並  鄒氏云玩詩意非以大車比小人其諫士大夫)¶
　(之貪位擅權者乎王室不網&KR0056;大夫相與争政而釀/釁故曰民之無良相怨一方受爵不譲至于已斯亡)¶
　(此大夫必力小任重又戀不能舍其所謂百憂亦不/過患得患失自貽伊戚而已詩人諫以弛于負擔無)¶
<pb:KR1c0046_WYG_008-4a>¶
　(徒自苦為也故/曰無思百憂)¶
無將大車祗自塵兮無思百憂祗自疷兮¶
　(朱註興也毛傳缺載將扶進也車孔云冬官車人為/車有大車平地任  之車也其  駕牛酒誥曰肇牽)¶
　(車牛逺服賈須人傍為将之以疷病也小人進用則/蠱惑君王之視聽以是為非  非為是國事受其紊)¶
　(亂人才受其顛倒如塵障天舉世昏濁/其可憂者非一端故思之而至于病也)¶
　(愚按大車任重駕大車之牛乃/以比小人所謂力小而任重也)¶
無將大車維塵冥冥無思百憂不出于熲¶
　(鄭云冥冥者蔽人目明令無/所見也  熲耿同小明也)¶
<pb:KR1c0046_WYG_008-4b>¶
　(愚按憂思之深意中所見惟此一事欲暫昧而不能/曰耿言可憂多端但勿思也有思則不出此數端時)¶
　(來影/現耳)¶
無将大車維塵雝兮無思百憂祗自重兮¶
　(雝與壅同先言塵繼言冥繼言壅小人之勢日盛一/日是其始将之之過也  重猶累也王氏云凡物之)¶
　(行不為物所累則輕而速為物所累則重而遲此/言不思則已一思則百端交集徒自覺重累耳)¶
　　無將大車三章章四句¶
　　(愚按荘子曰親權者不能與人柄操之則慄舍之/則悲故千古之小人不肯一日無權  将大車者)¶
　　(貪國之權者也篇中三塵字從大車來盖權勢所/在囂塵集焉王茂𢎞所云元規塵汚人也貪将大)¶
<pb:KR1c0046_WYG_008-5a>¶
　　(車者正貪/其塵耳)¶
　小明　序曰大夫悔仕于亂世也(歐陽子云大雅明/明在下謂之大明)¶
　(小雅明明上天謂之小明自是名篇者偶為誌别耳/  何氏云此西征大夫困于行役瓜期已踰而代者)¶
　(不至故作此詩/當與北山合看)¶
明明上天照臨下土我征徂西至于艽野二月初吉載¶
離寒暑心之憂矣其毒大苦念彼共人涕零如雨豈不¶
懐歸畏此罪罟¶
　(朱註賦也毛傳缺初呼明明者欲天之見察也麗説/文訓艽為逺荒    吉朔日也載猶更也離與  同)¶
<pb:KR1c0046_WYG_008-5b>¶
　(猶厯也玩二月初吉當是此時作詩之日非徂征初/行之時  後章云昔我往矣日月方除則知此大夫)¶
　(徂西在前嵗之十二月中厯一嵗猶未得歸故云載/離寒暑  共人指在内僚友  行役之人以在朝供)¶
　(職者為美任稱共人羡之也/後稱靖共爾位即指此人)¶
昔我往矣日月方除曷云其還嵗聿云莫念我獨兮我¶
事孔庶心之憂矣憚我不暇念彼共人睠睠懐顧豈不¶
懐歸畏此譴怒¶
　(日月方除謂十二月也當徂征之時預計之曰何時/可以言歸必嵗莫方竣此役盖以匝嵗為期也  庶)¶
　(衆也憚癉通病也不暇謂身獨事衆勞瘁已/極有不暇病者以此益睠懐在朝之共人耳)¶
<pb:KR1c0046_WYG_008-6a>¶
　(愚按日月方除及下文方奥皆周之丑月上章所謂/二月初吉也嵗聿云莫是夏九月十月之交采蕭穫)¶
　(菽正其時也若用/夏正便訓不去)¶
昔我往矣日月方奥曷云其還政事愈蹙嵗聿云莫采¶
蕭穫菽心之憂矣自詒伊戚念彼共人興言出宿豈不¶
懐歸畏此反覆¶
　(奥與堯典厥民隩同義日月正在季冬氣方寒而民/聚于室之時也  蹙促也采蕭所以祭也穫菽所以)¶
　(畜也事在秋冬之交言嵗行且莫矣人皆有事于此/将以為改嵗之備也  詒通作貽遺也鄭云我冒亂)¶
　(世而仕自詒此憂悔仕之辭行共人在朝安佚但/起而出宿于外便以為勞此  役之苦固不知也)¶
<pb:KR1c0046_WYG_008-6b>¶
　(愚按篇中畏此罪罟畏此譴怒畏此反覆似大夫行/役于外而朝有讒嫉之人故憂危之甚非僅傷其久)¶
　(于逺役也後二章以正直望在朝之君子慮朝/政之反復反令勞人得罪冀僚友之持公論耳)¶
嗟爾君子無恒安處靖共爾位正直是與神之聽之式¶
穀以女¶
　(君子指僚友即所謂共人也使蘇氏云有久勞于外/則必有久安于内者故勉之  無以安處為常  共)¶
　(通作供勗之自靖以供其職則東西南北自當惟命/是從矣  正直指人言與者與處也言無與不正不)¶
　(直者處導以擇/便偷安之術也)¶
嗟爾君子無恒安息靖共爾位好是正直神之聽之介¶
<pb:KR1c0046_WYG_008-7a>¶
爾景福¶
　(吕氏云前三章皆悔仕亂朝苦于勞役欲安處休息/而不可得雖懐歸而自知其不可歸故後二章又戒)¶
　(其僚友在朝者深見/亂世之不可仕也)¶
　(愚按後二章因已之憂危而重念僚友也盖在外者/固無安處安息矣即在朝者亦不宜恒安處恒安息)¶
　(也罪罟譴怒反復内外皆不可測亦惟有靖共爾位/以自盡臣道耳所謂靖共者非必以勞瘁為賢但好)¶
　(正直而黜奸邪則所闗于當世者甚大雖鬼神亦必/呵䕶之矣  好是正直則分别賢佞而在外勞而得)¶
　(罪者庶可免矣神之聴之式/榖介福盖以鬼神要之也)¶
　　小明五章三章章十二句二章章六句(郝氏云誦/其辭悽惋)¶
<pb:KR1c0046_WYG_008-7b>¶
　　(流涕雖叙行役之苦實多悔恨之情各章念彼共/人思自全之䇿惟有恭慎庶幾化憂患為景福處)¶
　　(亂世而獲安全此其怨悔之/意甚明不但為行役而作)¶
　皷鐘　序曰刺幽王也(後儒以為刺昭王之詩㑹郝/氏云是役也未必無朝  而)¶
　(詩但言皷鐘淮水以諷其荒樂逺逰無復先王修禮/輯瑞柴望祭告之典所以為刺  凌濛初云此詩之)¶
　(刺最為微婉若非憂心一句/後人必以為升歌雅樂也)¶
皷鐘將將淮水湯湯憂心且傷淑人君子懐允不忘¶
　(朱註賦也毛傳缺金孔云樂器多矣必先以鐘左傳/謂之金奏是先擊  以奏諸樂也  擊鼔為鼔擊鐘)¶
　(亦為鼔孔云以鼔瑟鼔琴類之故鼔鐘為擊鐘也將/將將説文云鐘聲也以其連擊而聲不斷故曰將)¶
<pb:KR1c0046_WYG_008-8a>¶
　(王嚴氏云周家以仁厚開國故以善人君子稱其先/    懐畏允信也  李氏云聲之所感皆因人之哀)¶
　(樂將亡之政其民/困故聞其聲而悲)¶
　(愚按于後王荒淫之時聞先王之樂而思先王之/徳其所以傷周徳之衰而悲國之將亡總在言外)¶
鼓鐘喈喈淮水湝湝憂心且悲淑人君子其徳不回¶
　(徐鉉云喈喈聲衆且和也湝湝衆水之貌其禹貢導/淮自桐柏東㑹于泗沂水經載入淮之水  流甚多)¶
　(故以湝湝言之回者邪曲與正相反樂以/象徳觀其樂  有節即知其徳之不回)¶
鼓鐘伐鼛淮有三洲憂心且妯淑人君子其徳不猶¶
　(毛云鼛大鼔也即臯也按臯鼔尋有四尺長丈二是/大鼔也  淮南子云堯舜禹湯武王伐鼛而食奏雍)¶
<pb:KR1c0046_WYG_008-8b>¶
　(而徹已飯而祭可謂至貴矣氏按周禮大司樂職王/大食三宥皆令奏鐘鼔  蘇  云始言湯湯水盛也)¶
　(中言湝湝水流也終言三洲水落而洲見也言久于/淮上也  鄭云妯之言悼也説文云動也子華子云)¶
　(憂心有妯心/由是以動也)¶
　(愚按其徳即不回之徳不/猶言與後之人不相若也)¶
皷鐘欽欽皷瑟鼔琴笙磬同音以雅以南以籥不僭¶
　(欽欽孔云鐘聲也郝氏云聲有度也之明堂位曰大/琴大瑟中琴小瑟四代之樂器也古  人作樂聲音)¶
　(相保而為和細大不踰而為平故用大琴必以大瑟/配之用中琴必以小瑟配之然後大者不凌小者不)¶
　(抑五聲和矣後世有雅琴雅瑟頌琴頌瑟豈其聲合/于雅頌&KR0088;虞書琴瑟以詠則琴瑟之聲所以應歌者)¶
<pb:KR1c0046_WYG_008-9a>¶
　(也歌者在堂則琴瑟亦宜施之堂上矣笙陳暘云應/笙之磬謂之笙磬應歌之磬謂之頌磬  磬在東而)¶
　(面西頌磬在西而面東頌磬歌于西是南向北向以/西方為上所以貴人聲也笙磬出于東是以東方為)¶
　(下所以賤匏竹也官磬有特縣者名離磬有編磬所/以應十二律也周  磬師掌敎擊磬擊編鐘言編鐘)¶
　(于磬師則知有編磬矣大則特縣小則編縣儀禮鼗/倚于頌磬西紘所謂紘者其編磬之繩與則編磬在)¶
　(西頌磬也特磬在東笙磬也笙磬同音專指笙磬相/和而言  鄭樵云周世未有樂名南者惟鼔鐘之詩)¶
　(曰以雅以南左氏載季札觀樂有舞象箾南籥者今/考南籥南之籥也象舞頌之維清也箾之舞象籥之)¶
　(奏南其在當時見古樂如此文王世子又有所謂胥/鼓南則南之為樂古矣  以籥孔云謂吹籥而舞也)¶
　(協不僭專就籥舞言樂之章有詩樂之容有舞以籥/  音舞蹈疾徐有節是謂不僭  郝氏云樂所以昭)¶
<pb:KR1c0046_WYG_008-9b>¶
　(徳也今樂則古樂人非古人/焉得無淑人君子之思乎)¶
　　鼓鐘四章章五句(韓詩云昭王之時作按史記昭/王南巡狩不返卒于江上其卒)¶
　　(不赴告諱之也考竹書昭王凡再伐楚其/南行過淮再往不返不知此詩作于何時)¶
　楚茨　序曰刺幽王也政煩賦重田萊多荒饑饉降¶
　喪民卒流亡祭祀不享故君子思古焉(郝氏曰此與/下篇信南山)¶
　(甫田大田皆諷幽王而惟此篇首四語思古傷今餘/皆極言古時和年豐祭祀燕享宛然身逢其盛而銜)¶
　(恨生今之世意在言外彼何氏云此與信南山皆為/祭祀之詩而指各有異  為冬祭故其辭曰是烝是)¶
　(享此則秋祭也以祝祭于祊一語/知之  周禮秋獮致禽以祀祊)¶
<pb:KR1c0046_WYG_008-10a>¶
　(愚按如何氏/説嘗祭也)¶
楚楚者茨言抽其棘自昔何為我蓺黍稷我黍與與我¶
稷翼翼我倉既盈我庾維億以為酒食以饗以祀以妥¶
以侑以介景福¶
　(朱註賦也毛傳缺苦鄭云茨蒺藜也伐除蒺藜與棘/自古之人何乃勤  為此事乎我將蓺黍稷焉言先)¶
　(王之政以農為本茨言楚楚棘言抽互詞也相與與/者黍黍相並如人之有儔侣也翼翼者稷稷  輔如)¶
　(鳥布翅相接也吕覽云苗其弱也欲孤其長也欲相/與俱其熟也欲相扶是故三以為族乃多粟與與翼)¶
　(翼之謂也此露積曰庾鄭云倉言盈庾言億亦互詞/  王氏云  以上述祭之酒食所自出始而種繼而)¶
<pb:KR1c0046_WYG_008-10b>¶
　(收連用五我字言一粒皆我精神則皆我孝思也字/凡祭以酒食為主而牛羊俎豆佐之以為酒食以)¶
　(指黍稷言角享獻也妥安坐也侑勸也有禮記郊特/牲云舉斚  詔妥尸古者尸無事則立  事而後坐)¶
　(也祝詔主人拜安尸使之坐尸即至尊之位或時不/自安則以拜安之也  尸三飯告飽祝侑主人拜三)¶
　(拜三侑祝言而不拜主人拜而不言妥侑相繼其禮/皆在迎尸初入之時  介助也景大也承妥侑來鄭)¶
　(謂祝以主人之辭勸尸侑/飽所以助孝子受大福也)¶
濟濟蹌蹌絜爾牛羊以往烝嘗或剥或亨或肆或將祝¶
祭于祊祀事孔明先祖是皇神保是饗孝孫有慶報以¶
介福萬夀無疆¶
<pb:KR1c0046_WYG_008-11a>¶
　(孔云禮大夫濟濟士蹌蹌謂與祭者有容儀也也一/作牛羊之盛言濟濟行列整齊也蹌説文云動  虞)¶
　(書鳥獸蹌蹌烝絜通作潔劉彝云在滌而芻之也觀/下文言以往  嘗此則第鮮潔儲之以備用與省牲)¶
　(迎牲不同祭説文云祝祭主賛詞者祝祭于祊為行/禮之始祊  在廟門内之西既設祭于廟先求神于)¶
　(祊也鄭云孝子不知神之所在故使祝博求之祀輔/廣云凡祀祼鬯則求諸隂焫蕭則求諸陽索祭  于)¶
　(祊則求之隂陽之間盖魂無不之神無不在求之之/備如此  郊特牲云不知神之所在于彼乎于此乎)¶
　(或諸逺人乎盖汲汲于求神也廟祀事孔明謂事死/如生禮甚明備也  先祖通七  而言孔云烝嘗時)¶
　(祭也時祭當自禰以上而言先祖者據逺可以兼近/  皇通作煌有光輝之意洋洋乎如在其上若有神)¶
　(光也神保安也言先祖之神安之而饗其祭祀也朱/子謂  保為尸之嘉號若楚詞所謂靈保則第五章)¶
<pb:KR1c0046_WYG_008-11b>¶
　(神保聿歸之前不應/變言皇尸載起矣)¶
　(愚按首章極言黍稷之盛所以供酒食也此則絜爾/牛羊所以供牲牢俎豆也秋嘗冬烝皆取諸此濟濟)¶
　(蹌蹌宜屬牛羊言此時尚未舉祀特言物之具備以/待祀耳觀烝嘗二字槩舉明其未即祀也以往猶云)¶
　(自此以往明有待也祝/祭于祊以下始行祀禮)¶
執㸑踖踖為爼孔碩或燔或炙君婦莫莫為豆孔庶為¶
賔為客獻酬交錯禮儀卒度笑語卒獲神保是格報以¶
介福萬夀攸酢¶
　(自祝祭于祊以後神若或至矣此章始行薦熟之禮/以尸人也必薦熟而後尸可饗也  少牢禮有雍㸑)¶
<pb:KR1c0046_WYG_008-12a>¶
　(有廩㸑廩㸑以炊米廩人掌之雍㸑以炊肉雍人掌/之  踖踖敬也  爼薦肉之器孔云載諸爼之牲體)¶
　(博大言肥腯而得禮也燔燒肉也炙炙肝也/云為爼孔碩謂薦熟也或燔或炙謂從獻也)　(吕氏/鄭云)¶
　(君婦謂后也祭祀之禮后夫人主共籩豆註豆薦菹/醢之器庶衆也兼内羞庶羞而言  周禮  大賔要)¶
　(服以内諸侯也大客謂其孤&KR0056;則客小于賔即所謂/衆賔耳  此下言旅酬之禮毛云東西為交邪行為)¶
　(錯度法度也卒盡也言獻酬交錯之禮盡合法度也/  禮器云周旅酬六尸曾子曰周禮其猶醵與註云)¶
　(使之相酌也惟后稷之尸發爵不受旅是旅酬之禮/尸亦有之此則專指賔主與兄弟耳  祭飲而曰笑)¶
　(語者古者于旅也語通毛云獲得時也卒獲謂笑語/盡得其時宜也  格  作假至也上章既言是饗矣)¶
　(至此始言格者前猶自孝孫之心想像之此/則合廟中與主祭者如或見之亦如在之意)¶
<pb:KR1c0046_WYG_008-12b>¶
　(愚按第五章次君婦于諸宰之下則似非指后意即/九嬪世婦御女之屬所以佐后薦徹豆籩者故第五)¶
　(章云君婦廢徹因賛者多人故曰為豆孔庶莫莫者/人衆而寂寞無聲也  攸酢謂主有獻客必有酢神)¶
　(之報孝孫以福夀猶/如酢耳言必然也)¶
我孔熯矣式禮莫愆工祝致告徂賚孝孫苾芬孝祀神¶
嗜飲食卜爾百福如幾如式既齊既稷既匡既敕永錫¶
爾極時萬時億¶
　(鄭云我我孝孫也久熯竭也説文云乾貌矣式法也/愆過也言禮行既  孝孫之筋力宜甚竭  而一取)¶
　(法于禮終無過差敬之至也祝工官也官以工稱謂/能其事也曰工祝盖周禮大  之官也  祝以傳達)¶
<pb:KR1c0046_WYG_008-13a>¶
　(尸之詞命致告者致尸意以告孝孫使受嘏也主人/受祭福曰嘏賚賜也  少牢禮畧云佐食取黍摶之)¶
　(以授尸尸執以命祝祝受以嘏于主人苾芬孝祀以/下皆祝所傳嘏詞也  苾芬指黍稷言書曰黍稷非)¶
　(馨明徳惟馨明黍稷有馨也頌所謂有飶其香有椒/其馨是也  神嗜飲食謂能以孝敬享祀而神嗜之)¶
　(也氏卜者前知之詞肅幾期也式法也戒齊與齋同/郝  云稷粟也粟與  通匡不跛倚敕  備也  一)¶
　(説齊酒也即五齊之齊既齊如後世飲福酒也言稷/不言黍稷為五穀之長言稷可以該黍也  鄭云嘏)¶
　(之禮祝徧取黍稷牢肉魚擩于醢以授尸孝孫前就/尸受之天子使宰夫受之以筐既筐承既稷言即所)¶
　(以盛稷也既敕者謂祝釋嘏詞以敕之也也徐鉉云/極者屋脊之棟莊子謂登屋極者登其脊  最髙者)¶
　(為極爾極謂/為衆善之極)¶
<pb:KR1c0046_WYG_008-13b>¶
　(愚按如幾言其應不爽如式言其數不差謂福與徳/相召且相當也  周家以農事為王業之本故神錫)¶
　(之福自萬夀而外莫大于時和/年豐而稼穡豐穰此皆嘏辭也)¶
禮儀既備鐘鼓既戒孝孫徂位工祝致告神具醉止皇¶
尸載起鼔鐘送尸神保聿歸諸宰君婦廢徹不遲諸父¶
兄弟備言燕私¶
　(禮儀既備言祭禮中之儀節無不具舉也謂鄭云鐘/鼔既戒戒諸在廟者以祭禮畢戒通作誡  警敕也)¶
　(立徂位孝孫往立于堂下西面位也面祭畢主人出/  于戸外西向祝出立于西階上東  祝傳神意告)¶
　(利成于主人按利就養也成畢也言孝子之養禮畢/也神具醉止正致告之辭即告利成之意具通作俱)¶
<pb:KR1c0046_WYG_008-14a>¶
　(孔云言皆醉者所祭羣廟非止一神故也盖嘗為小/祫之祭  鄭云載之言則也神醉而尸謖送尸而神)¶
　(歸出入奏肆夏尸稱皇尊之也為鼔鐘與鐘鼔有别/鐘鼓者二器并作鼓鐘者擊鐘  主所謂金奏肆夏)¶
　(也饌鄭云廢去也尸出而可徹諸宰徹去/諸  君婦徹籩豆而已不遲以疾為敬也)¶
　(愚按俟諸宰徹饌畢君婦始出而徹豆故次君婦于/諸宰之後明内外不相瀆也  凡祭祀畢歸賔客豆)¶
　(籩同姓則留與之燕所以尊賔客親骨肉/也謂之燕私者對異姓言則同姓為私)¶
樂具入奏以綏後禄爾殽既將莫怨具慶既醉既飽小¶
大稽首神嗜飲食使君夀考孔惠孔時維其盡之子子¶
孫孫勿替引之¶
<pb:KR1c0046_WYG_008-14b>¶
　(此章承上陳燕私之事以祭時在廟燕當在寢故祭/時之樂皆復入于寢而奏之雖燕祭不得同樂而樂)¶
　(器則同故云皆入也也朱註于祭既受禄矣故以燕/為將受後禄而綏之    殽即祭祀所徹之殽也將)¶
　(奉持而進之也神惠均皇恩洽與祭之人無有怨/者皆歡洽而相慶也莫怨具慶四字一反一正)¶
　(愚按神嗜以下重述本日祭祀之事而為慶喜歎美/之辭孔惠孔時復賛其祭之美而于禮無所不盡也)¶
　(賛廢也引長也祝其子子孫孫世世勿廢/此禮而長行之曲盡家人慰悦慶祝之情)¶
　　楚茨六章章十二句¶
　　(愚按序謂刺幽王之詩通篇誦之與信南山等詩/皆極稱美豐登祭祀之盛絶不得所為刺譏之意)¶
　　(朱子謂公&KR0056;有田禄者力于農事以奉其宗廟之/祭然禮之見于少牢饋食者初無鐘鼔送尸之禮)¶
<pb:KR1c0046_WYG_008-15a>¶
　　(况滌牛燕毛皆天子之禮乎/何氏謂為秋嘗之禮似是)¶
　信南山　序曰刺幽王也不能修成王之業疆理天¶
　下以奉禹貢故君子思古焉(何氏謂此詩大指與楚/茨畧同盖為冬祭而作)¶
　(篇中既言獻之皇祖又言享于祖考所謂祫烝也又/趙汸云烝嘗皆祫與祠礿不同烝嘗豐于祠礿烝)¶
　(豐于嘗嘗以嘗新為名烝衆也可以薦者衆也特王/制曰天子犆礿祫禘祫嘗祫烝犆特也祫合也  祭)¶
　(各于其廟合享同于太廟故有三年之祫大祫也有/時祭之祫小祫也小祫止于未毁廟之主大祫則並)¶
　(及毁廟/之主)¶
信彼南山維禹甸之畇畇原隰曾孫田之我疆我理南¶
<pb:KR1c0046_WYG_008-15b>¶
東其畝¶
　(朱註賦也毛傳缺南信通作伸蜿蜒之貌周禮侯執/信圭與伸同用    山畿内之地甸治也六十四井)¶
　(為甸甸方八里居一成之中成方十里出兵車一乗/以為賦法  鄧元錫云首章慕稷功也禹暨稷奏平)¶
　(成之烈烝民粒焉言禹甸稷功于禹時成也不斥言/稷曾孫著之矣  畇畇墾闢貌  大司徒以土㑹之)¶
　(法辨五地之物生曰山林川澤丘陵墳衍原隰可為/田者惟墳衍原隰耳  春秋傳云井衍沃牧隰臯䟽)¶
　(謂九夫二牧二牧而當一井則原隰地之不美者也/  陳祥道云禹貢于九州之地或言土或言作或言)¶
　(乂盖禹平水土之後有土焉而未作有作焉而未乂/于是時人功未足以盡地利故家五十畆而已沿厯)¶
　(商周則田寖開而法備矣故商七十而助周百畆而/徹  我指曾孫也言我疆我理則知曾孫乃立法定)¶
<pb:KR1c0046_WYG_008-16a>¶
　(制者故序以為成王家後章言疆埸翼翼則疆為大/界埸為小界此即八  同井之疆理者順其地勢水)¶
　(勢之所宜也畆勢宜南則同井皆南畆勢宜東則同/井皆東也  劉公瑾云地之勢東南下水勢皆趨之)¶
　(故順其勢以為遂為溝而或南其畆或東其畆其按/百畆有遂同井有溝遂横則溝從遂從則溝横  遂)¶
　(東入于溝則其畆南矣其/遂南入于溝則其畆東矣)¶
上天同雲雨雪雰雰益之以霡霂既優既渥既霑既足¶
生我百穀¶
　(朱註同雲雲一色也將雪之候如此之説文雰即氛/字样也此當通作紛  詩作于冬祭  時因紀述舊)¶
　(冬之事見一嵗之田功所自始如爾雅云小雨謂之/霡霂  陸氏云霡者膏潤入土  人之脉霂者霂厯)¶
<pb:KR1c0046_WYG_008-16b>¶
　(沾漬如人沐頭惟及其上枝而已/根不濡也霂言其上霡言其下)¶
　(愚按優渥指雪雪欲盛而遍也霑足指雨雨欲微而/潤也嵗之豐登其冬必有積雪其春必有小雨故是)¶
　(詩雨言小/雪言盛也)¶
疆埸翼翼黍稷彧彧曾孫之穡以為酒食畀我尸賔夀¶
考萬年¶
　(疆者八家同井之疆埸者一夫百畆之埸右埸通作/易謂田至此又易主也  翼翼言疆之左  又有疆)¶
　(埸之左右又有埸如鳥之有兩翼也曰彧彧説文云/有文章也或種黍或種稷交錯成章  彧彧  孔云)¶
　(上言百穀此獨言黍稷黍稷為穀之長故特言之所/説文云穀可収穡同井之中有公田其稼皆天子)¶
<pb:KR1c0046_WYG_008-17a>¶
　(有故曰曾孫之穡先畀予也尊尸與賔所以敬神也/  此章及下章皆  事擬議之詞五六章方言祭時)¶
　(事/)¶
中田有廬疆埸有瓜是剥是菹獻之皇祖曾孫夀考受¶
天之祜¶
　(中田公田也廬説文云寄也秋冬去春夏居便孔云/古者宅在都邑農時出而就田須有廬舍以  其農)¶
　(事地國中為廛廛里所以奠居而廬舍特田中宿息/之  周禮遺人十里有廬詩云廬旅荘周言蘧廬田)¶
　(之有廬亦若此耳盖疆埸有瓜鄭云于畔上種瓜此/埸専指公田之畔  八家各私其埸以種果蓏惟公)¶
　(田之埸當屬諸公故于此種植以盡地利所藉以獻/皇祖者皆是之自出于民無與也  禮云瓜祭上環)¶
<pb:KR1c0046_WYG_008-17b>¶
　(按環瓜之脱華處也是剥言棗也周禮籩之實果五/品一曰&KR0037;棗居五物之首故舉剥棗以該之菹説文)¶
　(云酢菜也豆之實凡七菹用言疆埸所植非特瓜可/以祭也又有可剥可菹以  之籩豆者但言剥菹而)¶
　(不言其物惟棗用剥言剥則知其為棗菹惟七種言/菹則知其為七菹也  禰以上皆稱祖時祭當及禰)¶
　(而第言祖據/逺可以兼近)¶
　(愚按獻皇祖而受天祜言不惟皇祖之/報以福夀而天已先加厚福于曾孫矣)¶
祭以清酒從以騂牡享于祖考執其鸞刀以啓其毛取¶
其血膋¶
　(鄭云清𤣥酒也酒鬱鬯五齊三酒也祭之禮先以鬱/鬯降神然後迎牲  牲用騂尚赤也從以騂牡及下)¶
<pb:KR1c0046_WYG_008-18a>¶
　(文啓毛取血皆以牛為主牛乃牲之大者于享者祭/宗廟之名周禮于天神曰祀于地示曰祭  人鬼曰)¶
　(享人鬼者宗廟也殺鄭云享于祖考納享時也納享/者謂牽牲入廟將  授享人納享而謂之獻于祖考)¶
　(者地官云碩牲則賛賛助也謂助君牽牲入告肥是/獻之也  孔云鸞即鈴也謂刀環有鈴其聲中節)¶
　(祭義云祭之日君牽牲卿大夫序從既入廟門麗于/碑卿大夫袒而毛牛尚耳鸞刀以刲取膟膋乃退註)¶
　(疏謂將殺牲故袒然則是卿大夫執之也者啓告也/楚語觀射父云毛以示物物色也啓其毛  取毛之)¶
　(色以告于祖考鄭謂毛以告純也毛以耳毛為上所/謂毛牛尚耳是也其色則赤色所謂從以騂牡是也)¶
　(取血以祭即所謂膟也觀射父云血以告殺註云明/不固故也孔云若不殺則無血故以血告殺也  郊)¶
　(特牲云毛血告幽全之物也按血是告幽之物言牲/體肉裏美善毛是告全之物言牲體外色完具中善)¶
<pb:KR1c0046_WYG_008-18b>¶
　(則血好外善則毛好也之鄭云膋脂膏也血以告殺/膋以升臭合之黍稷實  于蕭升馨香也  祭義云)¶
　(建設朝事燔燎羶薌見以蕭光/以報氣也羶即血膋薌即黍稷)¶
是烝是享苾苾芬芬祀事孔明先祖是皇報以介福萬¶
夀無疆¶
　(烝進也獻按烝即冬祭名牲既殺矣臭既升矣于是/始行享  之禮謂薦熟也此時始薦黍稷故以苾苾)¶
　(芬芬言而何氏謂楚茨信南山同為一時之作楚茨/詳于後  畧于前自祭祊以前但以祀事孔明一語)¶
　(該之信南山詳于前自薦熟以後亦但以祀事孔明/一語該之而所謂孔明則在楚茨篇執㸑踖踖以至)¶
　(皷鐘送尸等事也于此/亦見古人文字之妙)¶
<pb:KR1c0046_WYG_008-19a>¶
　　信南山六章章六句(朱子疑與信南山甫/田大田即為豳雅)¶
　　(愚按詩從以騂牡明是周有天下一代所尚非邠/侯所宜有且我疆我理王事也鸞刀啓毛王禮也)¶
　　(以曽孫田之與維禹甸之並稱則其曽孫必立法/定制之王者也朱註謂大指與楚茨同序云刺幽)¶
　　(王郝氏云維禹甸之思古傷今猶前篇自昔何為/之意亦刺在言外也  按毛氏以谷風至信南山)¶
　　(十篇為谷/風之什)¶
　甫田　序曰刺幽王也君子傷今而思古焉(鄭云刺/者刺其)¶
　(倉廩空虚政煩賦重農人失職傷郝氏云首章傷今/之意宛然思昔曽孫能繼古人  今人不能繼曽孫)¶
　(也土周禮春官籥章職云凡國祈年于田祖龡豳雅/擊  鼔以樂田畯朱子疑楚茨信南山甫田大田四)¶
<pb:KR1c0046_WYG_008-19b>¶
　(詩為豳雅何氏謂此篇及大田二詩篇中皆言田祖/故禮用以迎年于田祖也又皆稱田畯故禮吹之于)¶
　(籥以樂/田畯也)¶
　(愚按楚茨為嘗祭之詩信南山為烝祭之詩甫田大/田皆田功報祭之詩四篇本周先代樂曲也厲王流)¶
　(彘禮樂散失宣王中興初年即有雲漢之詩所云祈/年孔夙方社不暮具如此詩之㫖晚年不藉千畆日)¶
　(窮兵于外祀典荒矣四詩雖存于樂官而禮久不行/樂亦罕御當必幽王之初新王即位舊典修舉而四)¶
　(詩復各得其用故/録為幽王世之詩)¶
倬彼甫田嵗取十千我取其陳食我農人自古有年今¶
適南畆或耘或耔黍稷薿薿攸介攸止烝我髦士¶
<pb:KR1c0046_WYG_008-20a>¶
　(朱註賦也毛傳缺又毛云倬明貌甫田謂天下田也/  説文云甫大也  美稱也鄭云甫之言丈夫也太)¶
　(古之時以丈夫稅田也嵗取十千于井田之法則一/成之數也  朱註一成之田地方十里為田九萬畆)¶
　(而以其萬畆為公田盖九一之法也賖毛云尊者食/新農夫食陳  鄭云倉廩有餘民得  貸取食之所)¶
　(以紓官之蓄滯亦使民愛存新穀自古豐年之法如/此  謝氏云民生于三代之後其命制乎天民生于)¶
　(三代之前其命制乎君制命之道取民常少與民常/多從古以來豈無水旱霜蝗吾民常如有年者上之)¶
　(人斂散得其道也時馬端臨云三代有補助之制未/聞責其償也春秋  始有施舍已責之説家量貸而)¶
　(公量收之説矣鄭今適南畆専為省耘之舉耘除草/也耔雝本也    云于古言税法今言治田互詞)¶
　(烝進也髦俊也介舍也工朱註俊士秀/民也古者士出于農而  商不與焉)¶
<pb:KR1c0046_WYG_008-20b>¶
　(愚按介助也指同井合作而言止息也指聚處講習/而言烝衆也髦士總角俊少之士古者士出于農言)¶
　(此少壯之衆/皆我髦士也)¶
以我齊明與我犧羊以社以方我田既臧農夫之慶琴¶
瑟擊皷以御田祖以祈甘雨以介我稷黍以穀我士女¶
　(毛云齊通作齍以六穀實之于器為六齍六穀者黍/稷稻粱麥苽也曲禮稷曰明粢言齊明者于六齍中)¶
　(専指稷也稷為五穀之長故首舉以該之牢色純曰/犧牛羊豕具曰太牢但有羊豕無牛曰少  此獨言)¶
　(羊舉羊以該豕少牢禮也其社后上也左傳共工有/子曰句龍職主土地故謂  官為后土死以配社神)¶
　(而祭之毛謂后土者是句龍所居官職之名非與皇/天對言之后土也  曲禮云天子祭四方嵗徧諸侯)¶
<pb:KR1c0046_WYG_008-21a>¶
　(方祀嵗徧疏云方祀者惟祀當方耳註謂祭四方祭/五方之神于四郊也句芒在東后土祝融在南蓐收)¶
　(在西𤣥冥在北也琴瑟擊鼔據周禮為擊土鼔祖御/迎也田祖先嗇    王氏謂生為田正死為田  猶)¶
　(樂官之死而為樂祖也子呉徳操曰何氏謂田祖即/稷自夏以上祀烈山氏  柱為稷至商始以棄代之)¶
　(夫啓蟄之月業郊祀后稷以祈農事矣豈宜復稱田/祖與方社同祀乎  孔云雨以長物則為甘以害物)¶
　(則為苦左傳曰秋無苦雨謂無害物之雨為民所苦/也  介助也黍稷當薿薿之時得雨助之則秀實在)¶
　(望所謂時雨化之也穀善也/朱云言倉廩實而知禮節也)¶
　(愚按后土為中央土之神不應與祝融同位在南禮/言四方除中言也詩以方社對舉明社在中央合四)¶
　(方而共為五祀也祝土旺四季在夏季與火同/位故尤旺也后土  融並祀南方亦是一義)¶
<pb:KR1c0046_WYG_008-21b>¶
曾孫來止以其婦子饁彼南畆田畯至喜攘其左右嘗¶
其旨否禾易長畆終善且有曾孫不怒農夫克敏¶
　(朱註曾孫主祭者之稱非獨宗廟為然曲禮外事曾/孫某侯某武王禱名山大川曰有道曾孫周王發是)¶
　(也言春秋傳曰能左右之曰以婦子農夫之婦子也/    曾孫之為此行也先省耘隨祈雨又復舉補助)¶
　(之典俾農人之婦子得備酒食以餉南畆前章云我/取其陳食我農人此物此志也  田畯農官喜者喜)¶
　(農夫之有饁以畢力于南畆也其攘朱註取也郝氏/云却也左右曾孫之左右也却  從者親取饁嘗也)¶
　(古易治也長畆竟畆也或云易即古所謂代田顔師/  云代易也一畆三甽前嵗之甽今嵗易其處今嵗)¶
　(之甽明嵗易其處以休地力而用之也每甽之長各/盡其畆于中種禾曰禾易長畆也  漢趙過精于代)¶
<pb:KR1c0046_WYG_008-22a>¶
　(田一嵗之收常過縵田畆一/斛以上縵田謂不為甽者也)¶
　(愚按攘有强取之義左右即農夫在曾孫左右者曾/孫欲取其饁嘗之農夫以糲粗不敢獻迺強取而嘗)¶
　(之故有攘義庶曾孫不怒謂田畯見婦子之饁/田禾之治以  幾于曾孫之不怒竊自慶也)¶
曾孫之稼如茨如梁曾孫之庾如坻如京乃求千斯倉¶
乃求萬斯箱黍稷稻粱農夫之慶報以介福萬夀無疆¶
　(承上章農夫克敏而預期其秋成大有終歸恩于上/也  嚴氏云種之曰稼斂之曰穡散則相通此以稼)¶
　(對庾先言稼後言庾是稼為在田未刈之禾庾為已/刈入倉而露積之禾也  朱註茨屋盖言其密比也)¶
　(梁車梁言其穹隆也也鄭云古之税近者納總逺者/納粟米然則稼猶總  庾則為穀而露積也曰曾孫)¶
<pb:KR1c0046_WYG_008-22b>¶
　(者農夫喜悦以為皆君之稼君之庾謂秋毫皆君賜/也  坻水中髙地也京髙丘也四起曰京  庾為露)¶
　(積未入倉也于是求千倉以貯之先治倉而後求萬/箱以輸載之故先言倉後言箱  季氏云前章言農)¶
　(夫之慶曾孫期望其民之辭也此章言農夫之慶農/夫喜慰其君之辭也  福必曰介者謂凡人獲福必)¶
　(冥冥中有以隂/助而黙相之也)¶
　　甫田四章章十句(序以為刺幽王之詩朱子謂述/公卿之有田禄者力于農事以)¶
　　(奉方社田祖之祭然觀茨梁坻京千倉萬箱之語/明為有國者規模也何氏謂為雩祭而作與七月)¶
　　(諸篇皆邠侯公劉之/詩而周公追述之)¶
　　(愚按邠地皆在戎狄之間草剏都邑安得/禮文明備如此其為周公之制作無疑)¶
<pb:KR1c0046_WYG_008-23a>¶
　大田　序曰刺幽王也言矜寡不能自存焉(鄭云幽/王之時)¶
　(政煩賦重而不務農事蟲災害穀風雨不時萬民饑/饉矜寡無所取活故時臣思古以刺之  何氏謂與)¶
　(上章皆豳雅也盖秋省/斂因而報祭于方也)¶
大田多稼既種既戒既備乃事以我覃耜俶載南畆播¶
厥百穀既庭且碩曾孫是若¶
　(朱註賦也毛傳缺地郝氏云大田猶言王田也出鄭/云將稼者必先相  之宜而擇其種季冬命民  五)¶
　(種計耦耕事修耒耜具田器此之謂戒是既備矣至/孟春土長冒橛陳根可拔而事之  種擇其種也謂)¶
　(或利先種或利後種或宜髙燥或宜下濕也冬備具/也總上二者言榖種與田器咸具也此指去  言)¶
<pb:KR1c0046_WYG_008-23b>¶
　(乃事即下文俶載播穀是也此指孟春之月善覃爾/雅作剡剡鋭利也俶善也言以鋭利之耜往  其事)¶
　(于南畆也氣農書云土長冒橛陳根可拔耕者急發/謂春候地  始通椓橛木長尺二寸埋尺見其二寸)¶
　(立春後上塊散土沒橛陳根可拔以此時耕一而當/四二十日以後和氣去即土剛耕四不當一七月篇)¶
　(言三之日于耜是以剡耜發土在孟春之時所謂俶/載也播種則四之日舉趾時也  毛云庭直也言不)¶
　(巻曲月令季春之月生氣方盛陽氣發泄句者畢出/萌者盡逹所謂處也  碩大也庭碩皆以苗始生時)¶
　(言言苗自生葉以上皆條直茂大也孫鄭云若順也/  朱註苗之生者皆直而大以順曾  之所欲  自)¶
　(首章至第三章皆/代為農夫之詞)¶
既方既皁既堅既好不稂不莠去其螟螣及其蟊賊無¶
<pb:KR1c0046_WYG_008-24a>¶
害我田穉田祖有神秉畀炎火¶
　(方房也謂孚甲始生而未合時也種實未堅者曰皁/  古文無皁字疑作早謂穀之早  者與下文穉字)¶
　(對看齊民要術云凡田欲早晚相雜然大率欲早早/田倍多于晚  堅充實之義吕覽曰子能使藁數節)¶
　(而莖堅乎子能使穗大而堅均乎早嚴氏云禾雖已/堅實或大風所偃或淫雨所腐或  霜所殺之類則)¶
　(損壊而不好力稂重粱也莠似苗也也鄭云無稂莠/擇種之善民  之専時氣之和所致    食心曰螟)¶
　(食葉曰螣食根曰蟊食節曰賊/者亦食穉者偏甚故舉以言之)　(孔云蟲災之甚稙/經傳蟊多與賊連)¶
　(言當即一種耳桑柔詩曰降此蟊賊以食葉食心苗/本猶在今下食其根則無苗矣名為賊深惡之也瞻)¶
　(卬詩曰蟊賊蟊疾賊言其自外至疾言其自内生中/朱註苗既盛矣又必去此四蟲然後可以無害田)¶
<pb:KR1c0046_WYG_008-24b>¶
　(之禾然非人力所及也故屬望于田祖之神如捕蝗/者夜中設火火邊掘坑且焚且瘞古之遺法  此四)¶
　(蟲非蝗類或/亦火可治之)¶
有渰萋萋興雨祁祁雨我公田遂及我私彼有不穫穉¶
此有不斂穧彼有遺秉此有滯穗伊寡婦之利¶
　(渰雲興貌萋萋雲行貌陸氏云渰水氣之雲也和祁/祁舒遲貌徐也雨徐則入土  鄭云古者隂陽  風)¶
　(雨時其來祁祁然而不暴疾禾穉即無害田穉之穉/斂收也穧爾雅云穫也孔云  之鋪而未束者秉把)¶
　(也有鄭云百穀既同種多齊熟收刈促遽力皆不足/而  不穫不斂遺秉滯穗故聴矜寡取之以為利)¶
　(鄧元錫云天澤先之公也不必/先已地利公之人也不必在已)¶
<pb:KR1c0046_WYG_008-25a>¶
曾孫來止以其婦子饁彼南畆田畯至喜來方禋祀以¶
其騂黒與其黍稷以享以祀以介景福¶
　(甫田婦子之饁饁耕者此饁穫者喜者喜其趨穫事/也來方禋祀報成之祭也言曾孫此來非特省斂而)¶
　(已又舉行禋祀之禮禋説文云潔祀也周語内史過/曰精意以享禋也  方者四方之神以下騂黒之牲)¶
　(推之但祭南北二方而已騂南方色黒北方色也牧/人職云凡望祀各以其方之色牲毛如之  何氏謂)¶
　(取騂色者以螟螣蟊賊投畀炎火故報祝融取黑色/者以雨我公田遂及我私故報𤣥冥也祝融主火𤣥)¶
　(冥主水騂以享以祀二句農人祝願之詞/  毛云  牛也黒羊豕也各舉其色互文)¶
　　大田四章二章章八句二章章九句(朱子云前篇/上之人以我)¶
<pb:KR1c0046_WYG_008-25b>¶
　　(田既臧為農夫之慶而欲報之以介福此篇農夫/以雨我公田遂及我私而欲其享祀以介景福上)¶
　　(下之情所以相賴而相報者如此何氏云彼/為雩祭此為報成之祭彼為省耘此為省斂)¶
　　(愚按何氏省耘省斂之説是矣而以前篇為雩祭/所據者以祈廿雨也此為方祭直據來方禋祀一)¶
　　(語于方字生/解鑿甚矣)¶
　瞻彼洛矣　序曰刺幽王也思古明王能爵命諸侯¶
　賞善罰惡焉(朱子謂天子㑹諸侯于東都以講武事/而諸侯美天子之詩言天子至此洛水)¶
　(之上御戎服而起六師也周郝氏云按各首章二句/悽然有河山今昔之感昔  公營洛都朝㑹巡狩以)¶
　(明賞罰故立政曰文子文孫其克詰戎兵以陟禹之/迹方行天下至于海表罔有不服成康既沒周道寖)¶
<pb:KR1c0046_WYG_008-26a>¶
　(衰久曠盛典宣王中興復古詩人有車攻之頌幽王/嗣服荒于酒色武備不修㑹同遂廢故詩人覩洛水)¶
　(而思先/烈也)¶
瞻彼洛矣維水泱泱君子至止福禄如茨韎韐有奭以¶
作六師¶
　(毛傳興也朱註賦也指洛水名摰仲治云古之周南/今之洛陽也  君子  先王如茨厚積也言天子能)¶
　(朝諸侯以行賞罰為子孫奠不拔之基故美其福禄/如是  韎説文云茅蒐染韋也韐合韋為之即韠也)¶
　(與韍制同韍用布帛韠用韋也周官所謂韋弁兵事/之服也  奭通作赩赤貌  陳暘云韠之色視裳而)¶
　(已兵事韋弁服韋弁服纁裳故貴者以朱芾卑者以/韎韐則韎韐非天子之所御乃将士之戎服耳  作)¶
<pb:KR1c0046_WYG_008-26b>¶
　(猶振/作也)¶
瞻彼洛矣維水泱泱君子至止鞞琫有珌君子萬年保¶
其家室¶
　(鞸説文云刀室也猶今之刀鞘也云琫刀鞘上飾也/劉熈云室口之飾曰琫  珌説文  佩刀下飾亦作)¶
　(鞞鞞卑也盖鞞琫雖皆刀鞘之飾而鞞猶在其下也/  毛云天子玉琫而珧珌諸侯盪琫而璆珌大夫璙)¶
　(琫而璆珌士珕琫而珕珌子此詩槩言琫珌而不/言其所飾之物當是通天  及諸侯而下言之)¶
　(愚按此言天室既奠貽子孫以/萬年之安所謂保其家室也)¶
瞻彼洛矣維水泱泱君子至止福禄既同君子萬年保¶
<pb:KR1c0046_WYG_008-27a>¶
其家邦¶
　(蘇氏云福禄既同言與諸侯共之也邦家/邦指天下王者以天下為家故曰家)¶
　　瞻彼洛矣三章章六句(陳櫟云國家不忘講武所/以久福禄而保治安也後)¶
　　(世如晉武廢武備不戒/不虞宜其禍之速矣)¶
　　(愚按先儒謂東遷以後無雅序以為刺幽王亦未/見刺意盖追述宣王東都之㑹思車攻之烈耳謂)¶
　　(宜萬年以保家室不意/一傳而家室之禍如此)¶
　裳裳者華　序曰刺幽王也古之仕者世禄小人在¶
　位則讒諂並進棄賢者之類絶功臣之世焉(孔叢子/載孔子)¶
<pb:KR1c0046_WYG_008-27b>¶
　(曰于裳裳者華見古之賢者世保其禄也母何氏謂/此詩以裳華起詠興同姓也鄭桓公以王  弟始封)¶
　(于鄭及于武公相繼入為/周司徒周人咏武公也)¶
　(愚按史幽王初任皇父為司徒五年作都于向八年/以鄭桓公為司徒當是皇父謝事而桓公代之桓公)¶
　(善于其職故詩人慶親賢進用而周室有/復興之望也如何説詩其為桓公作乎)¶
裳裳者華其葉湑兮我覯之子我心寫兮我心寫兮是¶
以有譽處兮¶
　(毛傳興也朱註同棣裳與常古文本一字言裳謂常/棣也  郝氏云常  其華同蒂故比兄弟非親非族)¶
　(鮮有以常棣比者云湑葉上露貌葉得霑潤則華之/承露可知  楊慎  裳裳者華其葉湑兮氣相屬潤)¶
<pb:KR1c0046_WYG_008-28a>¶
　(相滋也常棣之華鄂不/韡韡體相親意相承也)¶
　(愚按我詩人自我也謂向者外戚小人用事内外蔽/錮雖有憂國之心莫能輸寫今親賢在位則我心庶)¶
　(幾得以寫乎我心寫而是親賢在位/者亦為聲譽之所歸矣處猶歸也)¶
裳裳者華芸其黃矣我覯之子維其有章矣維其有章¶
矣是以有慶矣¶
　(芸黃盛也與郝氏云/芸通作耘  隕同)¶
　(愚按黃之盛則將有隕落之漸此以興小人用事之/時宗枝日就零替而幸有之子文章粲然不受彫傷)¶
　(者在也周易凡曰有慶皆通國家而言又桓公為司/徒以典司文教為職非其徳之有章何以稱其職乎)¶
<pb:KR1c0046_WYG_008-28b>¶
裳裳者華或黃或白我覯之子乗其四駱乗其四駱六¶
轡沃若¶
　(或黃或白由白趨黃其勢不能復白以喻宗枝雖有/存者摧殘之餘不足復振若之子有文武之才詩人)¶
　(所由屬望而深慶也乗其四駱必其時有出使從戎/之事以見其才無所不可下章所謂左宜右有是也)¶
　(上章維其有章是其文也/此言乗其四駱是其武也)¶
左之左之君子宜之右之右之君子有之維其有之是¶
以似之¶
　(毛云左陽道朝祀之/事右隂道喪戎之事)¶
<pb:KR1c0046_WYG_008-29a>¶
　(愚按君子指王也左之右之猶言輔弼也謂之子以/其賢能輔王之政而政無不宜以其賢能弼王之徳)¶
　(而徳皆固有固有者言王徳本無缺欠向為小人蔽/錮使自失其徳耳似嗣也嗣宣王也惟本有其徳是)¶
　(以克嗣先王之業詩人因桓公初任以為天牖王衷/去昏即明故屬望之如此乃其時褒姒方與虢石父)¶
　(之徒相比為惡一桓公其如王何而桓公方以王/室多難且預求逃死之地矣天之所廢不可興也)¶
　　裳裳者華四章章六句(朱子謂天子美諸侯之詩/所以荅瞻彼洛矣也盖因)¶
　　(其首篇與蓼蕭首章文勢相似故云然耳/予于蓼蕭篇已辨其非上之美下者矣)¶
　　北山之什十篇四十六章三百三十四句¶
　　桑扈之什二之七¶
<pb:KR1c0046_WYG_008-29b>¶
　桑扈　序曰刺幽王也君臣上下動無禮文焉(鄭云/動無)¶
　(禮文舉事而不用/先王禮法威儀也)¶
　(愚按幽王承宣王中興之後諸侯宗周其初朝覲燕/享以禮後且惑溺邪嬖荒迷于酒諸侯漸以不朝又)¶
　(惑于褒姒與申繒搆怨卒以烽火之戲為諸侯所畔/至于滅亡詩人述燕享之禮以親諸侯盖警亂于未)¶
　(形/矣)¶
交交桑扈有鶯其羽君子樂胥受天之祜¶
　(毛傳興也朱註同者交交飛往來貌桑扈竊脂也九/竊之言淺也竊脂  淺白色也  郯子云九扈為)¶
　(農正扈民無淫者也徐九扈皆農桑候鳥故先王命/官以主農桑之事    鉉云扈止也婬者過時也扈)¶
<pb:KR1c0046_WYG_008-30a>¶
　(民不婬為止民使無過時也咏有鶯毛云鶯然有文/章也或曰鶯即倉庚小雅兩  桑扈皆曰交交秦風)¶
　(咏黄鳥亦曰交交意其參錯往來之狀殆相類也異/桑扈與鶯並言以興春朝之時爵有尊卑姓有同)¶
　(皆在班列如鳥之不一其族者然也賈誼云胥者相/也樂胥猶古樂府云今日樂相樂    言獻酬欵洽)¶
　(君臣相樂故能受天之福/即下文所言之屏之翰也)¶
　(愚按交交此往彼/來所謂樂胥也)¶
交交桑扈有鶯其領君子樂胥萬邦之屏¶
　(領頸也鳥將飛則先奮其頸秉屏小牆當門中者所/以禦外而蔽内  曹氏云魯  周禮而齊不敢圖何)¶
　(屏如之有禮則安無禮則危秦襄/公未能用周禮則無以固其國)¶
<pb:KR1c0046_WYG_008-30b>¶
之屏之翰百辟為憲不戢不難受福不那¶
　(翰幹也所以當牆兩邊障土而築牆者稟憲法也言/天子謹禮則百辟諸侯皆以天子為憲  奉王章也)¶
　(多戢斂也難慎也不戢戢也不難難也那多也不多/  也朱註謂豈不斂乎豈不慎乎受福豈不多乎古)¶
　(語聲急/而然也)¶
　(愚按那語詞總承上三/不字來即起不然之意)¶
兕觥其觩㫖酒思柔彼交匪敖萬福來求¶
　(兕觥罰爵也罰觩角上曲貌善言先王于燕享之禮/制兕觥以為  爵寓戒也兕  觸酒能發人之剛或)¶
　(至抵觸欲人顧此物則雖以酒㫖可嗜必思所以和/柔其性情不敢過飲失禮而為酒所困也  交交接)¶
<pb:KR1c0046_WYG_008-31a>¶
　(于一堂之謂升降酬酢皆/其事也  敖依左傳作傲)¶
　(愚按交者自下而上彼交指諸侯之上交謂其情義/上通也則惟以道接之匪敖所以荅彼交也  受福)¶
　(不那自我受福言萬福來求自福就我言/彼交與首句交交應敖則失交交之誼矣)¶
　　桑扈四章章四句(朱子謂天子燕諸侯之詩左傳/衛侯饗苦成叔寗惠子相苦成)¶
　　(叔傲寗子曰苦成家其亡乎古之為饗食也以觀/威儀省禍福也詩曰彼交匪傲萬福來求今夫子)¶
　　(傲取禍之道也何/氏以此詩為饗禮)¶
　　(愚按寗子引詩以譏苦成叔當饗而傲未嘗/謂此為饗時之詩而苦成叔與之相悖也)¶
　鴛鴦　序曰刺幽王也思古明王交于萬物有道自¶
<pb:KR1c0046_WYG_008-31b>¶
　奉養有節焉(按序意以前二章為交于萬物有道聖/王愛物不忍殘其偶也後二章為自奉)¶
　(養有節雖天閑之馬愛養有方不妄費也其何氏謂/申后失寵此詩追述幽王娶申后之事美  初昏之)¶
　(時人效萬年之祝正如唐髙宗欲廢王皇/后長孫無忌述太宗佳兒佳婦之語耳)¶
鴛鴦于飛畢之羅之君子萬年福禄宜之¶
　(毛傳興也朱註同云鴛鴦匹烏也鄭云止則相偶飛/則為雙  月令註  罔小而柄長謂之畢  孔云畢)¶
　(羅異器畢則執以掩物羅則張以待烏萬鴛鴦匹鳥/其飛必雙或畢或羅皆可雙而得之    年以傳世)¶
　(之久言書云惟曰欲至于萬年惟王子子孫孫是也/孔子曰大昏萬世之嗣也詩詠萬年福禄即此意也)¶
　(愚按鴛鴦不再匹以刺幽/王將黜申后而立褒姒也)¶
<pb:KR1c0046_WYG_008-32a>¶
鴛鴦在梁戢其左翼君子萬年宜其遐福¶
　(鄭云戢斂也鴛鴦休息于梁上斂其左翼以右翼掩/之隂陽相下之義也  爾雅云鳥之雌雄不可别者)¶
　(以翼右掩左為雄左掩右為雌生陸氏云止言左翼/者凡鳥左顧則怒作右盼則喜  飛而起則仰左翼)¶
　(飛而下則仰右翼故摰鳥下擊皆先側左翅于張子/厚云禽鳥並棲一正一倒戢其左翼以相依  内舒)¶
　(其右翼以防患于外盖左不用而右便故也鴦鴛鴦/于飛畢之羅之皆可得所謂飛則為雙也鴛  在梁)¶
　(戢其左翼以相向/所謂止則為偶也)¶
乗馬在廏摧之秣之君子萬年福禄艾之¶
　(周禮馬四匹為椉椉馬一師四圉三乗為皁一趣馬/二皁為繫一馭夫六繫為廏一僕夫計一廏之馬凡)¶
<pb:KR1c0046_WYG_008-32b>¶
　(二百一十有六應乾之策廏摧莝也秣粟也莝鄭云/古者明王所乗之馬繫于  無事則委之以  有事)¶
　(則予之以穀/言愛國用也)¶
　(愚按乗馬乗字平聲即君所乗之馬所謂路馬也在/廏言不見御而莝秣如常古之厚道也  艾久也齊)¶
　(魯之間凡尊老謂之/艾亦以其久于世也)¶
乗馬在廏秣之摧之君子萬年福禄綏之¶
　(愚按此因申后失寵將有廢黜之憂詩人託興諷王/而效萬年之祝勸其存厚道也鴛鴦二章喻昔時伉)¶
　(儷之相得也乗馬二章望王之念舊恩也王之乗馬/閒而在廏不廢秣莝以其舊也况后之事王已數十)¶
　(年乎諷在言外相前二章一則曰福禄宜之再則曰/宜其遐福王后  得福禄固其宜也後二章一則曰)¶
<pb:KR1c0046_WYG_008-33a>¶
　(艾之艾久也言如此而後福禄久長也再曰綏之綏/安也言如此而福禄始能安享也  四言君子萬年)¶
　(皆祝其存心久長/勿中道而改他也)¶
　　鴛鴦四章章四句¶
　　(愚按序意以為幽王暴虐剥膚取之而草蒮用之/殺胎覆巢鳥亂于上民窮財盡而馬有餘粟故詩)¶
　　(人思明主而託鳥獸以寓刺焉朱子謂此諸侯所/以荅桑扈之詩亦無所據何氏因白華之詩同鴛)¶
　　(鴦在梁二語據以為幽王/廢后而追述其始昏之事)¶
　頍弁　序曰諸公刺幽王也暴戾無親不能宴樂同¶
　姓親睦九族孤危將亡故作是詩也(嚴氏云族人因/王不宴樂同姓)¶
<pb:KR1c0046_WYG_008-33b>¶
　(藉以為辭而告以禍敗之故非欲王宴樂之也是時/驪山之禍將作人情不保朝夕幽王方且飲酒無度)¶
　(詩人豈復勸其宴樂哉效郝氏云幽王日與羣小酗/于酒親族疎逺無由得  其忠兄弟皆為路人危亡)¶
　(已至而深宫之飲不休故詩人借/飲酒以致願見之情非為酒也)¶
有頍者弁實維伊何爾酒既㫖爾殽既嘉豈伊異人兄¶
弟匪他蔦與女蘿施于松栢未見君子憂心奕奕既見¶
君子庶幾説懌¶
　(毛傳興也朱註賦而興又比也弁頍説文云舉首也/或云著弁貌  弁皮弁也惟皮  上下通服之  伊)¶
　(何猶云何所為乎不過日從事于飲食而已今之叩/閽求見者非疎逺之人而至戚兄弟也情誼闗切將)¶
<pb:KR1c0046_WYG_008-34a>¶
　(欲輸微忱于王而非有他故也生蔦寄生樹也本草/一名寄屑  博物志謂女蘿寄  兔絲兔絲寄生木)¶
　(上根不著地而唐樂府云兔絲故無情隨風任顛倒/誰使女蘿枝  來強縈抱兩草猶一心人心不如草)¶
　(則為二種明矣上施者蔓延之義松嚴氏云蔦與女/羅延于松柏之  視松柏以為命  柏殞則二草亡)¶
　(矣繹懌與繹通書曰庶言同/則  論語繹之為貴是也)¶
　(愚按弁以况王穀梁傳云弁冕雖舊必加于首周室/雖衰必先諸侯王者之在人上猶弁之在人首也王)¶
　(為海内之所共戴闗係如何而乃日以㫖酒嘉殽與/羣小沈湎不返乎宗族兄弟至親休戚與共猶蔦蘿)¶
　(之托命于松柏亡則俱亡也今與羣小日荒于酒致/兄弟不得進前一效其忠告其憂可知則又屬望曰)¶
　(倘得見之盡所欲言或欣然有當于王/心未可知也庶幾者幾倖未可知之辭)¶
<pb:KR1c0046_WYG_008-34b>¶
有頍者弁實維何期爾酒既㫖爾殽既時豈伊異人兄¶
弟具來蔦與女蘿施于松上未見君子憂心怲怲既見¶
君子庶幾有臧¶
　(何期猶伊何也期語辭也虢或云何期謂何所期約/王寵任小人所期者不過  石父之輩耳  具通作)¶
　(俱言同姓兄弟皆來見王非止一二人之私憂過計/也  毛云怲怲憂盛滿也按丙位南方火地也心火)¶
　(上炎因狀憂為怲為臧善/也庶幾王能改圖  善耳)¶
有頍者弁實維在首爾酒既㫖爾殽既阜豈伊異人兄¶
弟甥舅如彼雨雪先集維霰死喪無日無幾相見樂酒¶
<pb:KR1c0046_WYG_008-35a>¶
今夕君子維宴¶
　(弁所以荘首羣臣之有王如衣服之有冠冕也弟土/山曰阜阜者厚也鄭云猶多也  上章只言兄  此)¶
　(兼言甥舅者見凢屬親戚無不痛國之将亡故合詞/求見以兾王之悔悟也  嚴氏云霰集雪即繼之不)¶
　(待遲久喻死亡之兆已見近在旦夕無多日矣長郝/氏云今夕何夕死喪近矣而君子惟怡然晏樂  夜)¶
　(之歡不輟如後世敵兵四合而帳中夜飲亡國之慘/千古一轍杜甫所謂東方漸髙柰樂何也長歌可以)¶
　(代泣其頍/弁之謂乎)¶
　　頍弁三章章十二句(朱子以為燕兄弟親戚之詩/死喪無日庶幾相見詞㫖哀)¶
　　(傷古人勸人燕樂多為此言/如逝者其耋他人是保之類)¶
<pb:KR1c0046_WYG_008-35b>¶
　　(愚按雨雪二句明言禍亂之/幾兆矣非勸人燕樂之詞也)¶
　車舝　序曰大夫刺幽王也褒姒嫉妒無道並進讒¶
　巧敗國徳澤不加于民周人思得賢女以配君子故¶
　作是詩也¶
　(郝氏云是時褒姒専暱忠諌無路詩人不得已思得/賢媛以為内助猶陳風東門之池思淑姬也  漢書)¶
　(成帝欲立趙飛燕為皇后諌大夫劉輔上書引里語/曰腐木不可以為柱畢人不可以為主與此詩惡褒)¶
　(姒而思賢女意正相類豈此時申后以廢黜故或幽/憂以死耶不然何以不思復故后而思王别選新昏)¶
　(耶/)¶
<pb:KR1c0046_WYG_008-36a>¶
　(愚按文王之世宫人思得淑女以助宫闈之治幽王/之世宫人思得賢女以奪褒姒之寵宫人朝夕親近)¶
　(妃后故思之尤切也姒疑申后初廢/宫中思得小君懼褒  之正位也)¶
間闗車之舝兮思孌季女逝兮匪饑匪渇徳音來括雖¶
無好友式燕且喜¶
　(毛傳興也朱註賦也事毛云間闗設舝貌有崎嶇勞/碌之意  孔云舝無  則脱行乃設之  孌美也説)¶
　(文云/慕也)¶
　(愚按詩人于女每賤孟而貴季故曰有齊季女盖宫/人思季女以易褒姒而即設舝以迎之通篇皆虚擬)¶
　(之詞之思孌非有其人也匪饑匪渴思之深也徳音/有徳  言也括當作佸㑹也長舌在宫久不聞徳音)¶
<pb:KR1c0046_WYG_008-36b>¶
　(矣思得季女嘉言集于吾耳也好友自謂玩好友為/平等之稱其意未即望以為后但欲季女至褒氏黜)¶
　(而廢后可/復正位也)¶
依彼平林有集維鷮辰彼碩女令徳來敎式燕且譽好¶
爾無射¶
　(依説文云倚也平林林茂則平也美薛綜云雉之健/者為鷮尾長六尺里語曰四足之  有麃兩足之美)¶
　(有鷮之鄭云平林之木茂則耿介之鳥往集焉后無/妒忌  行險詖之心能庇其所賴而淑女從焉如平)¶
　(林之集鷮雉/也  碩大也)¶
　(愚按碩女指宫人之中賢而自謙非好友者輩也其/饑渇徳音已久而今來季女令徳之教則燕喜歡譽)¶
<pb:KR1c0046_WYG_008-37a>¶
　(豈有厭射哉辰者時也/言碩女之得其時也)¶
雖無㫖酒式飲庶幾雖無嘉殽式食庶幾雖無徳與女¶
式歌且舞¶
　(殽通作肴凡非/穀而食皆曰肴)¶
　(愚按治中饋者衆妾之事自謙不足以供酒肴惟季/女庶幾飲之食之不以酒肴為重也此自衆妾言下)¶
　(言無徳相助自碩女言即首章雖無好友之意必時/幽王與褒姒沈湎無度其見于頍弁之詩者酒  求)¶
　(㫖肴必求嘉此欲反其所為言雖無美味以供/庶幾飲食之不似如褒姒之厭縱其口腹也)¶
陟彼髙岡析其柞薪析其柞薪其葉湑兮鮮我覯爾我¶
<pb:KR1c0046_WYG_008-37b>¶
心寫兮¶
　(柞郭璞以為栩即柞櫟也著曹居貞云柞堅忍之木/其新葉將生故葉乃落附  甚固  鮮通作尠少也)¶
　(詩詁云接/見曰覯)¶
　(愚按析薪比男女牉合泛論昏姻之事柞須新葉生/故葉始隕詩人盖欲得季女以易褒姒猶以新葉易)¶
　(故葉也湑兮謂新葉也言使得黜褒姒而親季女以/正宫闈之化即我輩分卑少得進見我之憂思亦為)¶
　(寫去/矣)¶
髙山仰止景行行止四牡騑騑六轡如琴覯爾新昏以¶
慰我心¶
<pb:KR1c0046_WYG_008-38a>¶
　(仰説文云舉也謂舉首而望也下鄭云景明也景行/猶云明白正路也上行字謂道  行字謂人之步趨)¶
　(愚按二句思得季女在宫中以為六宫師法也言髙/山之共仰知卑人之不足為主矣言大道之共趨知)¶
　(邪人之不可與行矣四牡騑騑二句望其至之速也/馬騑騑行而不息六轡調和如琴聲相應自當安驅)¶
　(而速至既至使我即見其大昏居中宫之位而我心/始慰也言新昏則舊之已棄可知  通章皆虚擬之)¶
　(詞非有是人/非有是事)¶
　　車舝五章章六句(左傳昭公二十五年宋元夫人/生子以妻季平子叔孫昭子如)¶
　　(宋聘且逆之宋公享昭子賦新宫昭子賦車舝義/取此詩思得賢女以配君子也朱子謂燕樂其新)¶
　　(昏之詩若只為士大夫新昏/而作當列諸風何以入雅)¶
<pb:KR1c0046_WYG_008-38b>¶
　青蠅　序曰大夫刺幽王也(國語史伯曰夫虢石父/讒諂巧佞之人也而立)¶
　(以為卿士與剸同也周法不昭而婦言是行用讒/慝也此詩刺王聴讒當為太子宜臼被讒而作)¶
營營青蠅止于樊豈弟君子無信讒言¶
　(毛傳興也朱註比也下二章興也蒼營營往來貌樊/藩也  青蠅與蒼蠅異種陸氏云  蠅善亂聲青蠅)¶
　(善亂色故詩以青蠅刺讒遂漢書昌邑王夢青蠅之/矢積階東以問郎中令龔  遂引此章云云謂陛下)¶
　(左側讒人衆多如是青蠅惡矣註云惡即矢也按青/蠅之惡在矢止則布穢飛則不能也  嚴氏云青蠅)¶
　(但集于在外之樊籬若不必惡之也然則營營往來/將入宫室汚几席不但止樊而已喻讒人為亂漸至)¶
　(迫近當防其微也駒左傳襄公十四年㑹于向范宣/子将執戎子駒支  支辭訖賦青蠅而退宣子辭焉)¶
<pb:KR1c0046_WYG_008-39a>¶
　(使即事于㑹/成豈弟也)¶
　(愚按豈弟賛詞然寓有優柔不斷之意䜛言/所由以得入若英斷之主自畏避而逺去矣)¶
營營青蠅止于棘讒人罔極交亂四國¶
　(朱註棘所以為藩也註一云棘者刺人之物楚詞云/藜棘樹于中庭王逸  云以言逺仁賢近讒賊也)¶
　(罔極為機詐叵測也戎交亂四方之國如虢石父構/王伐申以至吕繒西  蠢然俱動所謂交亂也  王)¶
　(克云人中諸毒一身死之中于口舌一國潰亂詩曰/讒人罔極交亂四國四國猶亂况一人乎故君子不)¶
　(畏虎猶畏讒夫之口/讒夫之口為毒大矣)¶
營營青蠅止于榛讒人罔極構我二人¶
<pb:KR1c0046_WYG_008-39b>¶
　(毛云榛所以為藩也者榛小栗亦有刺房故可以與棘/同為藩也  孔云構  構合兩端令二人彼此相嫌交)¶
　(更惑亂也輩二人為聴讒者與被讒者指彭焱云讒人/指虢石父  四國指申繒諸國二人即  王與后也)¶
　　青蠅三章章四句(申培説厲王之世讒言/繁興君子憂之而作)¶
　　(愚按厲之世如蜩如螗如沸如羹國步蔑資亂况/斯削有由然矣然不若幽王信讒奪嫡為較然有)¶
　　(據也史稱厲王暴虐幽王昏/而不暴其稱豈弟以此乎)¶
　賔之初筵　序曰衛武公刺時也幽王荒廢媟近小¶
　人飲酒無度天下化之君臣上下沈湎淫液武公既¶
　入而作是詩也(此詩首章言燕射飲酒有禮次章言/祭祀飲酒有禮而後言今人飲酒之)¶
<pb:KR1c0046_WYG_008-40a>¶
　(不如/也)¶
　(愚按此篇或以為東遷後詩謂衛武公于平王世始/入為卿士幽王時未嘗入周攷平王以武公為公非)¶
　(卿士也諸侯初即位未有不朝于王受王錫命者史/記載武公立四十二年平戎于周豈有四十二年之)¶
　(諸侯而未嘗入朝者乎朝則有賔射助祭之禮殆目/覩王之飲酒無度而述賔祭飲酒之禮發端以諷之)¶
　(以其為王朝獻納/之詞故列之于雅)¶
賔之初筵左右秩秩籩豆有楚殽核維旅酒既和㫖飲¶
酒孔偕鐘鼔既設舉醻逸逸大侯既抗弓矢斯張射夫¶
既同獻爾發功發彼有的以祈爾爵¶
<pb:KR1c0046_WYG_008-40b>¶
　(朱註賦也毛傳缺事孔云上八句言射初飲燕之事/下六句言大射之    禮射有三一大射二賔射三)¶
　(燕射按賔射即周禮所謂饗射因饗燕而射皆所以/娛賔大射乃將祭而射所以擇士飲酒特其中之儀)¶
　(節耳于射義云天子將祭必先習射于澤宫射中者/得與  祭不中者不得與于祭不得與於祭者有讓)¶
　(削以地得與于祭者有慶益以地此諸侯入朝助祭/而射之禮也  初筵初即席也左右賔與主人為禮)¶
　(隨其左右之宜而折旋揖讓皆不亂也菹楚列貌殽/豆實也核加籩也旅陳也  鄭云豆實  醢也籩實)¶
　(有桃梅之屬凡非穀而食之曰殽按梅桃有核之物/故稱核也  首二句紀賔初升筵之禮次三句紀官)¶
　(所饌之物飲酒孔偕乃紀與宴之人時大射儀曰初/主人獻賔賔酢主人次主人獻君于  奏肆夏卒爵)¶
　(樂闋主人受君酢乃酬賔賔告于擯者請旅諸臣君/許乃舉旅行酬即此所謂舉酬逸逸也  禮以宰夫)¶
<pb:KR1c0046_WYG_008-41a>¶
　(為主人君于臣雖為賔不親獻也鄉以上皆諸侯之/禮天子禮亡相去當不甚逺耳按  射記云天子熊)¶
　(侯白質諸侯麋侯赤質大夫布侯畵以虎豹士布侯/畵以鹿豕  按燕射之禮自天子至士皆一侯上下)¶
　(共射之毛云大侯君侯者以君所射故謂之大張毛/云抗舉也鄭云舉鵠而棲之于侯也  朱註抗  也)¶
　(凡射張侯而不繫左下網中掩束之及將射司馬命/張侯弟子脱束遂繫左下網也  大射儀旅酬之後)¶
　(納工歌鹿鳴管新宫畢司射適次袒袂遂執弓挾乘/矢於弓外見□于弣右巨指鉤弦自阼階前曰為政)¶
　(請射即此所謂弓矢斯張也非射夫之弓矢也夫天/子六偶以諸侯為之諸侯不足始取給于卿大)¶
　(鄭云射夫衆射者也所謂偶也獻奏也既比衆偶乃/誘射射者乃登射各奏其發矢中的之功的質也祈)¶
　(求也射者與偶發矢之時各心競云我以此求爵/女勝者飲不勝者所謂飲觶也  彼指侯爾指賔)¶
<pb:KR1c0046_WYG_008-41b>¶
　(愚按古人飲酒惟祭祀賔客養老三事此章/言賔射次章祭祀非射以擇士而祭之禮)¶
籥舞笙鼔樂既和奏烝衎烈祖以洽百禮百禮既至有¶
壬有林錫爾純嘏子孫其湛其湛曰樂各奏爾能賔載¶
手仇室人入又酌彼康爵以奏爾時¶
　(承上章大射之禮既畢射而中得與于祭之事應籥/舞文舞也舞羽龡籥祭祀用之笙有與瑟琴相  者)¶
　(鹿鳴之鼔瑟吹笙是也有與磬相應者鼔鍾之笙磬/同音是也有與歌相應者儀禮歌魚麗笙由庚之類)¶
　(是也有與鼔相應者此言笙鼔是也禮孔云烈祖功/烈之祖也  嚴氏云百禮事神之衆  以洽百禮者)¶
　(言助祭之人既多則可以合舉事神之衆禮也百禮/既至言行禮之時至也  壬通作任林謂衆列如林)¶
<pb:KR1c0046_WYG_008-42a>¶
　(也衆禮次序行之各有其時當其時至有身任其事/者又有林立以待事者凡皆駿奔走于廟中也  鄭)¶
　(云嘏為尸與主人以福主受神之福于尸則主之子/孫皆湛樂也既湛之後各酌獻尸尸酢而卒爵是謂)¶
　(各奏爾能仇讀曰㪺室人有室中之事者謂佐食也/又復也賔手把酒室人復酌為加爵也  王氏曰先)¶
　(王用酒常以祭祀必有禮樂籥舞笙鼔有備樂也以/洽百禮有備禮也  劉公瑾曰武公因酒過作詩乃)¶
　(盛稱飲酒之禮盖酒非有過也飲者常至于過也飲/者于初筵亦未有過也其終既醉則不能無過也公)¶
　(之悔過亦慎/終如初而已)¶
　(愚按宗廟之内以異姓為賔室人猶言家人同姓是/也此主人與賔獻酢已畢賔告于擯者請旅諸臣之)¶
　(事手仇者賔手挹酒以示敬也室人受而卒爵又以/醻賔曰入者凡執事之臣皆入席而舉旅行醻也康)¶
<pb:KR1c0046_WYG_008-42b>¶
　(爵疑即所謂無筭爵也祭祀既畢賜以盡歡康安也/盖心無復事而安飲也爾時謂其時可以飲矣  或)¶
　(云以奏謂奏陔夏也歡燕既洽賔可以出/之時則奏陔陔之為言戒也  又即醻也)¶
賔之初筵温温其恭其未醉止威儀反反曰既醉止威¶
儀幡幡舍其坐遷屢舞僊僊其未醉止威儀抑抑曰既¶
醉止威儀怭怭是曰既醉不知其秩¶
　(鄭云此復言初筵者既祭王與族人燕之筵也謂反/反顧禮也幡幡輕數也飄揚之意  曰既醉止  酌)¶
　(康爵時也此時飲無筭爵又徹羃盡歡勢必至于醉/也  屢舞以舞屬客勸飲古者飲酒歡必起舞所以)¶
　(極歡心敘誠意也抑僊通作躚説文云蹁躚旋行也/僊僊本為舞容    説文云按也謂強自按抑也毛)¶
<pb:KR1c0046_WYG_008-43a>¶
　(云怭怭媟嫚也秩即左右秩秩之秩以折旋揖讓言/既醉則忘其初筵之秩矣  孔云小人未醉身有惡)¶
　(態強自掩飾及其醉酒則舊態盡/出故荘子謂醉之以酒以觀其態)¶
　(愚按自三章以下盖酌彼康爵以後武公見有酒失/者以之自誡即以諷王也  屢舞僊僊以下所言威)¶
　(儀皆舞時之威儀也未醉而抑抑既醉而怭怭/至于不知其秩則威儀全失是之謂既醉矣)¶
賔既醉止載號載呶亂我籩豆屢舞僛僛是曰既醉不¶
知其郵側弁之俄屢舞傞傞既醉而出並受其福醉而¶
不出是謂伐徳飲酒孔嘉維其令儀¶
　(號呼呶讙也僛僛舞不能正也傞傞舞不止也頃郵/與尤同過也側傾也  俄説文云行頃也言俄  之)¶
<pb:KR1c0046_WYG_008-43b>¶
　(間數側其弁徳孔云醉前無失為有徳既醉為愆以/喪之是伐其  也  晏子飲景公酒日暮公呼具火)¶
　(晏子辭曰詩云側弁之俄言失徳也屢舞傞傞言失/容也既醉以酒既飽以徳既醉而出並受其福賔主)¶
　(之禮也醉而不出是謂伐徳賔之罪也嬰卜其日未/卜其夜公曰善再拜而出  朱註飲酒之所以甚美)¶
　(者以其有令儀耳今/若此則無復有儀矣)¶
　(愚按古人飲酒以舞相屬或因以賈禍者有之如灌/夫起舞屬蚡蚡不起夫徙坐語侵之張磐舞屬陶謙)¶
　(謙不為起固強之雖舞而不轉曰不當轉耶曰不可/轉轉則勝人遂至相恨江表孫譚酒酣屢舞而不知)¶
　(止顧雍所以深責之也此詩言屢舞至于一而再再/而三則醉甚不知其所以然矣  酒以合歡原期于)¶
　(醉無算爵所以勸醉也既醉何病然醉斯可以出矣/惟醉而不出失禮喪徳為可醜耳  此詩為醉康爵)¶
<pb:KR1c0046_WYG_008-44a>¶
　(奏陔夏之後昏醉喪/儀而不肯出者諷也)¶
凡此飲酒或醉或否既立之監或佐之史彼醉不臧不¶
醉反恥式勿從謂無俾太怠匪言勿言匪由勿語由醉¶
之言俾出童羖三爵不識矧敢多又¶
　(凡此者槩言飲酒之禮飲酒一也醉與不醉有異故/設監史以伺察之  朱註監史司正之屬所以察儀)¶
　(法也史淳于髠説齊威王曰賜酒大王之前執法在/傍御  在後或立之監即執法也或佐之史即御史)¶
　(也此古王者燕飲之制至戰國時尚存以不臧謂失/禮伐徳也  鄭謂王立監使視之又助  史使督酒)¶
　(欲令皆醉也醉者已不善為人所惡復取未醉者罰/之反以不醉為耻盖疾之也式勿從謂以下設為監)¶
<pb:KR1c0046_WYG_008-44b>¶
　(史告不醉者之辭所以深惡夫醉者也彼嚴氏云彼/人已醉勿就其位而與之言與之言則  愈更號呶)¶
　(是使之大為怠慢也角言自言也語與之語也由從/也  嚴氏云童羊無  羖未有無角者  童而羖必)¶
　(無之物醉人之言多不可聴/則以必無之物困之識記也)¶
　(愚按醉人易怒凡坐上有言必須檢㸃非可以言者/勿言恐觸其怒也與之語必諒其可以從者語之匪)¶
　(是勿漫語也下文由醉之言謂其言皆不自由而由/其醉耳  又即酬也禮主人獻賔賔飲而酢主人主)¶
　(人飲之而又酌以醻賔是故醻酢之禮盡于三爵/前章室人入又所謂加爵也多又則加而又加也)¶
　　賔之初筵五章章十四句(朱子從韓氏序謂詩意/與大雅抑戒相類必武)¶
　　(公自悔之作若飲酒自悔正宜與淇澳等詩入衛/風耳何以入雅  劉公瑾云酒誥言謹酒之意以)¶
<pb:KR1c0046_WYG_008-45a>¶
　　(為父母慶克羞耉羞饋祀則皆可用酒若反開飲酒/之端者亦若武公謹酒而言因射而飲因祭而飲之)¶
　　(意也飲酒之禍内則喪徳外喪威儀此詩言徳者一/而言威儀者五酒誥言徳者八而言威儀者一詳畧)¶
　　(互相備矣武公其得于武王康叔之家法與篇/按毛傳自甫田至賔之初筵為甫田之什十)¶
　魚藻　序曰刺幽王也言萬物失其性王居鎬京將¶
　不能以自樂故君子思古之武王焉¶
　(愚按序謂思武王正所以刺幽王也是時幽王為讒/佞所惑方有舉兵伐申之謀而君臣日以飲酒為事)¶
　(詩人憂之述武王在鎬之宴謂以獻豈而飲也今時/勢如此而謀伐人國未豈而樂遽先從事于飲酒憂)¶
　(危之情見于言外竹書紀幽王以/十年伐申是時人已知其謀矣)¶
<pb:KR1c0046_WYG_008-45b>¶
魚在在藻有頒其首王在在鎬豈樂飲酒¶
　(朱註興也毛傳缺為頒大首貌魚以依蒲為得其性也/兩言在者詩人自  詳審之詞言魚何在乎在于藻)¶
　(王何在乎在于鎬也説劉彞云魚出游水面則露其首/故見其頭大也  豈  文云還師振旅樂也周禮作愷)¶
魚在在藻有莘其尾王在在鎬飲酒樂豈¶
　(莘長貌外飲酒樂豈言與諸臣飲至共樂此/豈也言  謂今之飲酒非昔之飲酒者也)¶
魚在在藻依于其蒲王在在鎬有那其居¶
　(魚雖以藻為樂而所據必在于蒲魚之潛于淵猶鳥/之集于菀蒲者魚所以藏身之固也  一云水深則)¶
　(魚樂淺水有藻而魚在焉露其頒然之大首復驚逝/而露其莘然之長尾盖在淺水故逃竄窘廹首尾俱)¶
<pb:KR1c0046_WYG_008-46a>¶
　(見也蒲生近岸其水愈淺依于其/蒲意更窘促刺幽王也  那安貌)¶
　(愚按武王甫克商即憂天保之未定于是有營洛之意/盖不敢即安也有那其居猶言暫時假居耳其志未嘗)¶
　(一日忘四方之虞也今遂以鎬京為不拔之基君臣/但飲酒而已其智不及依蒲之魚猶知所以藏身也)¶
　　魚藻三章章四句(朱子謂天子燕諸侯/而諸侯美天子之詩)¶
　　(愚按所以美之者亦僅述其飲酒之樂而已與諧/媚之稱觴誦萬年者相去幾何凡詩必有為而作)¶
　　(不然聖人/何取焉)¶
　采菽　序曰刺幽王也侮慢諸侯諸侯來朝不能錫¶
　命以禮數徵㑹之而無信義君子見微而思古焉(孔/叢)¶
<pb:KR1c0046_WYG_008-46b>¶
　(子載孔子曰于采菽見古/之明王所以敬諸侯也)¶
　(愚按菀栁之篇明為諸侯不朝而作此詩特陳先王/時待諸侯來朝之禮與菀栁並載殆一時一人之作)¶
　(不必言刺而/刺在篇外矣)¶
采菽采菽筐之筥之君子來朝何錫予之雖無予之路¶
車乗馬又何予之𤣥衮及黼¶
　(毛傳興也朱註同/也羊則苦豕則薇)　(毛云菽所以芼太牢而待君子/鄭云菽大豆也采之者采其葉)¶
　(以為藿味孔云王饗賔客有牛爼其汁則芼之以藿/調以五  盛于鉶謂之鉶羹  聘禮君賜卿歸饔餼)¶
　(米百筥筥半斛夫人使大夫歸饔餼米有八筐者有/六筐者筐五斛夫百筥以多為榮而所實少八筐六)¶
<pb:KR1c0046_WYG_008-47a>¶
　(筐以少為貴而所實多則筐大而筥小矣惟何錫予/之心口相問之詞  周禮車直名路五路  玉路不)¶
　(以錫金路以封同姓象路以封異姓革路以封四衛/木路以封藩國乗馬四馬也所以駕路車者  鄭云)¶
　(𤣥衮𤣥衣而畫以卷龍也凡冕服皆𤣥衣纁裳衮卷/與衮同是畫龍而升降有别升龍為卷降龍為  則)¶
　(天子之服名卷上公之服名衮也巻衮皆指龍而言/  公衣五章裳四章而衣以衮為首子男衣三章裳)¶
　(二章而裳以黼為首此言𤣥衮/及黼舉公及子男以該侯伯也)¶
觱沸檻泉言采其芹君子來朝言觀其旂其旂淠淠鸞¶
聲嘒嘒載驂載駟君子所届¶
　(觱沸狀水噴出之貌曰檻泉爾雅云正出謂涌出也李/廸云水泉從下上出  涌泉以興君子自下國朝于王)¶
<pb:KR1c0046_WYG_008-47b>¶
　(室也所周禮雁醢芹菹芹生水中取其香潔以薦宗廟/菹亦  用待君子也旂建在車上淠淠動也  嘒説文)¶
　(云小聲也王氏云言其聲之細則無敢馳驅也又届主/也見旂聞鸞漸來漸近至是而見其車上之人  見其)¶
　(駕車之馬則君子于是至矣儀鄭云諸侯來朝王使人/迎之因觀其衣服車乗之威  所以為敬且省禍福也)¶
　(愚按春秋傳列國乗車皆四馬而或謂之驂或謂之駟/此以驂駟並言亦據來朝者之所稱因而稱之以見來)¶
　(者衆/耳)¶
赤芾在股邪幅在下彼交匪紓天子所予樂只君子天¶
子命之樂只君子福禄申之¶
　(朱註賦也之芾通作韍諸侯赤韍弁鄭云冕服謂之/韍其他謂  韠  孔云士之有爵  猶大夫以上有)¶
<pb:KR1c0046_WYG_008-48a>¶
　(冕也士有韎韐猶大夫以上有芾也古韍與韠俱是蔽/膝之衣韠以韋為之  易乾鑿度云  者田魚而食因)¶
　(衣其皮先知蔽前後知蔽後後王易之以布帛而猶存/其蔽前者重古道不忘本也  股說文云髀也鄭云脛)¶
　(本曰股孔邪幅如今行縢也偪束其脛自足至膝故曰/在下    云邪纒于足謂之邪幅  内則子事父母有)¶
　(偪即此所以利趨蹌也以上兩句皆紀諸侯入朝之禮/服  交上交于天子也紓緩也言諸侯相率趨朝不敢)¶
　(緩也功命錫命也示孔云祭統謂古者明君爵有徳而/禄有  必于太廟  不敢専也賜在廟故神得福禄之)¶
　(愚按蔽膝之制據此而言今朝祭之服猶有其遺制但/前後皆有蔽不似此獨蔽前耳或以為是膝之衛所以)¶
　(謹拜跪/者謬矣)¶
維柞之枝其葉蓬蓬樂只君子殿天子之邦樂只君子¶
<pb:KR1c0046_WYG_008-48b>¶
萬福攸同平平左右亦是率從¶
　(鄭云以柞為興者柞之葉新将生故乃落于地以喻/繼世以徳相承者  殿鎮也孔云軍行在後曰殿取)¶
　(其鎮壓之義韓萬福攸同所謂君臣並受其福也右/平平辨治也  詩通作便便閑雅之貌言諸侯左)¶
　(之臣便便習禮辨事相率以從也/左傳晉魏絳引此詩謂便蕃左右)¶
汎汎楊舟紼纚維之樂只君子天子葵之樂只君子福¶
禄膍之優哉游哉亦是戾矣¶
　(紼繂也今人繩索之大者亦稱為繂益纚繋也曰纚/傍從麗有相附之意維則聯絡之使  固也易  拘)¶
　(繫之乃從維之以喻維繫諸侯之心不一而足也葵/揆也膍厚也  一説葵膍皆實字沽用葵性向日曹)¶
<pb:KR1c0046_WYG_008-49a>¶
　(植云若葵藿之傾葉太陽雖不為回光然向之者誠/也天子葵之言天子鑒其乃心王室亦如葵之向日)¶
　(故即以葵擬之膍説文云牛百葉也周禮醢人脾析/即此言其狀分析也莊子謂之膍胲以喻福禄之駢)¶
　(繁不可/數紀也)¶
　(愚按優游指來朝之諸侯既無憂讒畏譏之思亦無/飛揚跋扈之態上下相信進退自安不惟天子有以)¶
　(維繫諸侯而諸侯亦自眷戀而不去戾止者猶云得/其所止也  一云戾通作麗著亦字是上下相麗不)¶
　(散之/意)¶
　　采菽五章章八句(朱子謂天子所以荅魚藻也然/彼言豈樂此言來朝二詩殊不)¶
　　(相/蒙)¶
<pb:KR1c0046_WYG_008-49b>¶
　角弓　序曰父兄刺幽王也不親九族而好讒佞骨¶
　肉相怨故作是詩焉(何氏謂刺幽王寵任昏姻而踈/逺同姓之詩序所謂刺讒也)¶
　(愚按漢書谷永上書請抑褒閻之亂息白華之怨後/宫親屬饒之以財勿與政事以逺皇父之類損妻黨)¶
　(之權然則十月之交所言皇父卿士番棸蹶楀等大/抵皆褒姒姻婭也故正月之詩曰洽比其鄰昏姻孔)¶
　(云劉向引此詩以為幽厲之際朝廷不和轉相非怨/詩人疾而憂之曰民之無良相怨一方所謂相怨者)¶
　(殆指兄弟與/昏姻而言耶)¶
騂騂角弓翩其反矣兄弟昏姻無胥逺矣¶
　(毛傳興也朱註同鄭毛云騂騂調利也不善紲檠巧/用則翩然而反    云喻王與九族不以恩禮御待)¶
<pb:KR1c0046_WYG_008-50a>¶
　(則使之多怨去朱註弓之為物張之則内向而來弛/之則外反而    何氏謂王于兄弟無偏用偏舍之)¶
　(理如弓一張一弛角幹有互為内外之時張時則角/在内幹在外弛時則幹在内角在外王惟一于昏姻)¶
　(而不任兄弟是角恒在内幹恒在外也相胥相也無/胥逺矣謂王之視弟兄不必與昏姻大  懸絶也)¶
爾之逺矣民胥然矣爾之敎矣民胥傚矣¶
　(朱註/賦也)¶
　(愚按逺専指逺兄弟而言王既疎逺之天下之人皆/以王之兄弟不足親矣王逺兄弟而親昏姻是王教)¶
　(天下以兄弟之不如昏姻也天下有不相傚而趨附/昏姻者哉以此兄弟之勢日衰而昏姻之氣燄益盛)¶
　(交相為瘉/皆由此也)¶
<pb:KR1c0046_WYG_008-50b>¶
此令兄弟綽綽有裕不令兄弟交相為瘉¶
　(朱註賦也有令善也瘉病也有言王之親踈失宜在/宗族之中  令善者固寛然  容不以介意其不善)¶
　(者激于怨毒不能自制與昏/姻交相搆釁而為王之病矣)¶
民之無良相怨一方受爵不讓至于已斯亡¶
　(朱註/賦也)¶
　(愚按此章承不令兄弟而言言其交相為瘉亦人情/無足怪也  相怨一方正指無良之實謂各據所居)¶
　(之地位各持所見而不肯相下以至于相怨也怨不/在大即一爵之酒受之不讓且逞忿以亡其身况事)¶
　(有大于此者乎兄弟之于昏姻得意與/失意相形懻忮恚恨亦情所難免也)¶
<pb:KR1c0046_WYG_008-51a>¶
老馬反為駒不顧其後如食宜饇如酌孔取¶
　(朱註比也任此章言王之于昏姻宜擇其可任者任/之其不可  者但寵之以爵厚之以禄不宜使與政)¶
　(事也如優老馬者惟飼之以芻秣而已今反以為駒/使之任重後将有不勝其任之患也  饇飽也孔甚)¶
　(也此輩志在爵禄而已如食者予以盡飽飲者予以/盡量其志足矣予之以政是反為之禍也  一説饇)¶
　(飫通說文云不脱屨升堂謂之飫不鄭云孔取謂度/其所勝多少凡器之孔其量大小  同謂滿則止耳)¶
　(二句皆反言以規/之諷其知止足也)¶
毋敎猱升木如塗塗附君子有徽猷小人與屬¶
　(朱註/比也)¶
<pb:KR1c0046_WYG_008-51b>¶
　(愚按猱之好升木猶小人之好攀附要人也人見昏/姻之人得勢攀附者衆矣而更斥逺兄弟惟昏姻是)¶
　(聴是益敎之也塗本善于附著者以比小人之情以/小人附小人猶以塗附塗其合也易矣如塗塗字指)¶
　(昏姻塗附塗字指小人黨徽美也猷道也言惟徽猷/之君子能自愛不入其  若小人惟知目前之利爭)¶
　(與之為屬矣昏姻之人為小人攀附所以益搆鬭兄/弟也  徽猷先王所謂正其五品為之孝友也君子)¶
　(所守惟此自與/昏姻之人不合)¶
雨雪瀌瀌見晛曰消莫肯下遺式居婁驕¶
　(朱註比也雪晛日氣也進曰者于日未出擬議/之詞  雨  喻昏姻之  讒言以離間兄弟者)¶
　(愚按兄弟受讒者初猶庶幾王心偶一憬悟如日氣/之乍見使雨雪頓消乎而不意王之盡信之也下自)¶
<pb:KR1c0046_WYG_008-52a>¶
　(謂也言皆被其讒無或遺者讒既見信遂自居能讒/以驕人屢信其讒所以屢驕之也兄弟因之以益怨)¶
　(也/)¶
雨雪浮浮見晛曰流如蠻如髦我是用憂¶
　(朱註比也不浮浮積之厚而浮于地上雅流流而去/之  喻王  能去讒以至宗族解體爾  云八蠻在)¶
　(南髦西夷也書作髳蠻/髦猶言相視如胡越耳)¶
　(愚按兄弟與昏姻互相仇恨如蠻之與髦各為種/類終不能合國禍之所由日深也故詩人深憂之)¶
　　角弓八章章四句(朱註亦謂刺王不親几族而/好讒佞使宗族相怨之詩)¶
　　(愚按朱子以兄弟昏姻並言言皆不可以疎逺幽/王之世外戚用事何嘗疎姻婭乎且為讒佞者皆)¶
<pb:KR1c0046_WYG_008-52b>¶
　　(褒姒之親黨也此詩指王/信昏姻之讒兄弟為是)¶
　菀栁　序曰刺幽王也暴虐無親而刑罰不中諸侯¶
　不欲朝言王者之不可朝事也(采菽序有云幽王侮/慢諸侯數徵㑹之而)¶
　(無信義何氏謂此詩當作于/舉烽火悉至至而無宼之時)¶
　(愚按當為太子奔申王徵諸侯伐申以/求太子而諸侯不應作詩以明志也)¶
有菀者栁不尚息焉上帝甚蹈無自暱焉俾予靖之後¶
予極焉¶
　(毛傳興也朱註比也路菀茂木也尚言此菀然森茂/之柳雖枝葉低垂行  之人不可  就以休息乎喻)¶
<pb:KR1c0046_WYG_008-53a>¶
　(王室雖卑天下未嘗不欲宗周而王自獲怒于上帝/也  蹈如樂記發揚蹈厲之蹈謂頓足而怒厲也)¶
　(暱説文云日近也言天怒如此不敢親暱于王以從/王欲罹其禍也鄭桓公謂王室多難吾何地可以逃)¶
　(死况外諸侯乎力極與劇同屈原傳所謂勞苦倦極/是也言我欲竭  以靖王室而王将求之已甚雖欲)¶
　(休息不/可得己)¶
　(愚按菀栁指申國方強太子可以藉庇䕃也王欲徵/諸侯兵伐申以求而殺之此上帝所甚怒者敢悖天)¶
　(以暱于王乎申之禍未可靖也即使予從王以靖之/後將復極其志于申之與國如繒與西戎之類是也)¶
　(禍寧有/己乎)¶
有菀者栁不尚愒焉上帝甚蹈無自瘵焉俾予靖之後¶
<pb:KR1c0046_WYG_008-53b>¶
予邁焉¶
　(愒息也瘵病也後愒憩通之邁逺征也言/使我征伐有功  將益用  以勤逺也)¶
有鳥髙飛亦傅于天彼人之心于何其臻曷予靖之居¶
以凶矜¶
　(朱註興也言傅臻皆至也彼人/斥幽王也  王之心無有極也)¶
　(愚按此章指褒姒而言彼人謂褒姒也以下國之賤/女奪嫡為后如鳥之髙飛亦既戾于天矣而又欲殺)¶
　(太子以安伯服其心寧有底極乎前篇云俾予靖之/謂王使之也此云曷予靖之自審其不可也曷猶何)¶
　(也矜毛云危也言何為從王為此/而自居凶惡之名以取危亡也)¶
<pb:KR1c0046_WYG_008-54a>¶
　　菀栁三章章六句(朱註亦宗序説謂王者暴/虐諸侯不朝而作此詩)¶
　　(愚按王雖不道而臣子朝貢之禮不可不修若相/戒不朝是悖慢無君之甚夫子録之何也當思諸)¶
　　(侯所以不至之情/庶幾有可原矣)¶
　　桑扈之什十篇四十三章二百八十二句¶
　　都人士之什二之八¶
　彼都人士　序曰周人刺衣服無常也古者長民衣¶
　服不貳從容有常以齊其民則民徳歸一傷今不復¶
　見古人也¶
<pb:KR1c0046_WYG_008-54b>¶
　(鄭云長民謂凡在民上倡率者也變易無常謂之貳/  孔云正舉都邑者以都邑之士切近政化有道先)¶
　(被其徳無道先化其淫此時奢淫巧偽/都邑尤甚故舉古之都邑以刺今焉)¶
　(愚按幽王之時艷妻煽處外妾寵倖爭以淫靡相尚/冶容竒服都邑士女化之觀大東之詩曰西人之子)¶
　(燦燦衣服舟人之子熊羆是裘則西京風俗可知故/詩人傷之致思于彼都彼者彼一時也前二章言都)¶
　(人士庶之家後三章則指卿大夫家也言彼時無論/貴賤其服飾皆有法度威儀可觀傷今之不復覩也)¶
彼都人士狐裘黃黃其容不改出言有章行歸于周萬¶
民所望¶
　(朱註賦也下皆同毛傳缺孔黃黃狐裘色也以裘皮/非一狐之腋故重言之    云狐色不等狐白非若)¶
<pb:KR1c0046_WYG_008-55a>¶
　(不服郊玉藻云君子狐青裘豹褎至黃狐庶人亦/服之  特牲云黃衣黃冠而祭所以息田夫也)¶
　(愚按歸者書云歸其有極是也行即指上二句而言/言同歸于京師之習尚不襍以五方之風氣也萬民)¶
　(謂四方之民以京師之人為之表式曰望此章黄狐/之裘與下章臺笠舊說皆以為野人之服而經稱之)¶
　(為都人士盖古者取士于農甫田所謂攸介攸止之/象即髦士也若農而非士則不改之容與有章之言)¶
　(豈所以贊/野人者乎)¶
彼都人士臺笠緇撮彼君子女綢直如髮我不見兮我¶
心不説¶
　(臺夫須也都人之士以臺皮為笠緇皮為冠緇孔云/前章裘則冬所衣此章笠則夏所用撮髮以  布為)¶
<pb:KR1c0046_WYG_008-55b>¶
　(冠從其儉也出笠以禦暑雨有柄曰簦無柄曰笠文/季氏云臺笠  田時所用緇撮居家時所用  説)¶
　(云綢密也又訓直綢皆指髮言第見其髪綢密/而條直婦之首容但如其髮而止無増飾也)¶
　(愚按出田則為農居家則為士彼君子女指士庶人/之妻謂女有君子之行者也故貴賤皆可以稱  命)¶
　(婦首服有副編次三等副則盛飾也編則列髮為之/假作紒形加于首上次則次取他人之髮與已髮相)¶
　(合為紒謂之髮鬄今曰如髮而已明士庶之妻未有/命者之服但順其髮之綢直不令散亂采緑詩云子)¶
　(髮曲局衛風云首如飛/蓬皆言其亂而不理也)¶
彼都人士充耳琇實彼君子女謂之尹吉我不見兮我¶
心苑結¶
<pb:KR1c0046_WYG_008-56a>¶
　(充耳惟冕服有之/石為瑱塞實其耳)　(琇通作秀琇實者王肅云以美/尹尹氏也世為周公卿鄭云吉)¶
　(讀為姞尹姞周室昏姻之舊族也后左傳鄭石葵曰/吾聞姫姞偶其後必蕃姞吉人也  稷之元妃也韓)¶
　(奕篇云為韓姞相攸言其汾王之甥則姞為周室戚/里而尹為世卿周室之昏姻貴此二姓也  苑猶屈)¶
　(也積也以苑以言其思之/不已結  言其思之不解)¶
　(愚按此章充耳琇實指公卿大夫君子女指其室人/也言當時卿大夫唯擇二姓為昏故閨門之内皆有)¶
　(禮法可觀自豔妻以下賤奪嫡一時化其淫俗娶妻/但娶容色不論族姓以致人倫道喪而故家之流風)¶
　(盡矣上章云不見謂不見其服飾/也此云不見謂不見其儀範也)¶
彼都人士垂帯而厲彼君子女卷髮如蠆我不見兮言¶
<pb:KR1c0046_WYG_008-56b>¶
從之邁¶
　(帯大帯也帯毛云厲帯之垂者左傳所謂鞶厲是也/  孔云大  之垂者名之為紳而復名為鞶者紳是)¶
　(厲之名厲是垂之貌蟲卷通作鬈説文云髮好也一/曰髪曲也  毒螫之  長尾為蠆短尾為蠍蠆尾長)¶
　(能卷曲故卷髮似之當是假紒之形即首/服中之編也此言命婦之飾  邁行也)¶
　(愚按言從之邁者必當時賢大夫見王室將亂先幾/挈家出都以避居采邑者如鄭桓公寄孥于虢鄶是)¶
　(也詩人傷時亦/欲從之去矣)¶
匪伊垂之帯則有餘匪伊卷之髮則有旟我不見兮云¶
何盱矣¶
<pb:KR1c0046_WYG_008-57a>¶
　(鄭云此言士非故垂此帯也帶于禮自當有餘也女/非故巻此髮也髮于禮自當有旟也  象髮于旟者)¶
　(謂如旌旟巻舒之狀毛云揚也愚/謂卷者不欲其揚也  盱張目也)¶
　(愚按此因卿大夫盡室既去之後思其家士女之威/儀不可復見矣云何盱者言典型已盡而一時相尚)¶
　(淫侈之俗皆目所不忍/覩者将張目以何望乎)¶
　　都人士五章章六句(朱註謂離亂之後人不復見/昔日都邑之盛人物儀容之)¶
　　(美而作此詩所以歎息之也是為東遷以後之詩/豈以彼都者自東都而指西都耶  厲王流彘之)¶
　　(後都邑已非其舊不必東/遷故註又以周為鎬京)¶
　　(愚按詩詞未見有亂後情景如黍離之所傷也當/為幽王時嬖寵淫侈相尚都人化之如後世髙髻)¶
<pb:KR1c0046_WYG_008-57b>¶
　　(大袖之為服妖也詩人懐古/刺今刺而不露所以為雅)¶
　采緑　序曰刺怨曠也幽王之時多怨曠者也(郝氏/云幽)¶
　(王使人不以道詩人託閨怨以刺之古者用民之力/嵗不過三日新昏不從政恤其私也今使其室家暌)¶
　(離匹婦銜怨故聖人録是/詩以明王道本乎人情耳)¶
終朝采緑不盈一匊予髮曲局薄言歸沐¶
　(毛傳興也朱註賦也下同之自旦及食時為終朝兩/手曰匊  緑王芻也易得  菜終朝采之而不滿手)¶
　(怨曠之深憂思不専于事屈説文訓匊為左手詩話/謂屈掌曰匊則匊是一手  其掌耳  局卷也婦人)¶
　(夫不在則不飾容夫輔廣云薄言歸沐恐君子之或/歸也  季氏云為  將歸有期故汲汲沐以待夫此)¶
<pb:KR1c0046_WYG_008-58a>¶
　(以方及五日/之期為言也)¶
終朝采藍不盈一襜五日為期六日不詹¶
　(衣蔽前謂之襜至藍染草也五日六日者五月之日/六月之日也期  五月而歸今六月猶不至是以憂)¶
　(思詹與瞻同之以豳風一之日二之日例之則三之/日為正月四  日為二月五之日為三月六之日為)¶
　(四月也别月令仲夏之月令民毋刈藍以染註此月/藍始可  此謂期以三月當歸至四月猶未瞻見今)¶
　(又及采藍之時則過五月矣水後漢劉瑜疏云天地/之性隂陽正紀隔絶其道則  旱為并詩云五日為)¶
　(期六日不詹怨曠/作歌仲尼所録)¶
之子于狩言韔其弓之子于釣言綸之繩¶
<pb:KR1c0046_WYG_008-58b>¶
　(韔弓衣也亦云弢綸韔其弓者孔云弛弓納于/韔中也  理絲曰  愚謂理絲而合之為綸)¶
　(愚按此下二章皆思之不至而預擬其歸後之詞意/以逺出不歸歸則不令復出耳往狩則納弓于韔絶)¶
　(其射獵之念不欲其習武事也若舍狩而釣則合絲/為繩以資之可與偕隱矣下章言釣不及狩其意可)¶
　(見/)¶
其釣維何維魴及鱮維魴及鱮薄言觀者¶
　(陸氏云魴魚之美者鱮魚之/不美並舉之可以槩衆魚矣)¶
　(愚按此又虚擬其夫往釣釣而多獲其釣只在近地/故已得以往觀豈致如今之逺出不返相見未有期)¶
　(耶皆意想之/詞非有是事)¶
<pb:KR1c0046_WYG_008-59a>¶
　　采緑四章章四句(朱註謂婦人思其君子之詩何/氏謂六日正四月也疑與四月)¶
　　(維夏篇同時事一為征/夫之詞一為思婦之語)¶
　黍苗　序曰刺幽王也不能膏潤天下卿士不能行¶
　召伯之職焉(朱註宣王封申伯于謝命召穆公往/營城邑故將徒役南行而行者作此)¶
　(愚按幽王之時申后被黜申伯與王室相怨詩人追/叙召伯營謝之烈見宣王尊禮元舅之隆一以感悟)¶
　(王心一以絶申/伯召戎之念也)¶
芃芃黍苗隂雨膏之悠悠南行召伯勞之¶
　(毛傳興也朱註同韋芃芃長大貌之以隂雨能澤物/興召伯能撫下    昭云召康公  子穆公虎也勞)¶
<pb:KR1c0046_WYG_008-59b>¶
　(之謂慰其勞苦恤其饑渇撫循勸/勉如天澤沃然其勞也盖膏也)¶
　(愚按自鎬京至/謝謂之南行)¶
我任我輦我車我牛我行既集盖云歸哉¶
　(朱註賦也下同車此下二章皆召伯之語所謂勞之/也  孔云任輦  牛是轉運所用  鄭云營謝轉餫)¶
　(之役有負任者有輓輦者有將車者有牽傍牛者周/漢書註駕人以行曰輦夏二十人而輦殷十八人)¶
　(十五人凡輦一斧一斤一鑿一梩一鋤周輦加二板/二築我任謂役人所各任之器皆載于輦也  朱註)¶
　(牛所以駕大車也即轉餫之車也矣集就也言百物/具備易以集事事既集庶可言歸    嚴氏云示以)¶
　(歸期安/其心也)¶
<pb:KR1c0046_WYG_008-60a>¶
我徒我御我師我旅我行既集盖云歸處¶
　(鄭云召伯營謝邑以兵衆行其士卒有步行者有乗/車者五百人為旅五旅為師春秋傳曰君行師從卿)¶
　(行旅從任孔云旅屬于師徒行御車即指師旅之人/  上章  輦車牛以載工作之器言此章徒御師旅)¶
　(以受工役/之人言)¶
肅肅謝功召伯營之烈烈征師召伯成之¶
　(肅肅嚴正貌烈烈威武貌謝言召伯善于慰勞人皆/趨事赴功而謝之功以成  即今信陽州也  功工)¶
　(役之事也状烈説文云火/猛也烈烈  其猛于趨事)¶
　(愚按烈烈謂其勞績之昭著也師即指南行之/衆成之謂其以撫循為激勸所以功易成也)¶
<pb:KR1c0046_WYG_008-60b>¶
原隰既平泉流既清召伯有成王心則寧¶
　(土治曰平水治曰清郭蔡汝南云清水道所以平原/隰也  上章言建城  治宫室等事至此相其原隰)¶
　(之宜通其水泉之利則召伯營謝之功于是乎有成/矣崧髙之詩一則曰南土是保再則曰戎有良翰王)¶
　(心之寧/可知)¶
　(愚按言外謂宣王之所以篤厚于元舅者如此/而後王以褒姒之蠱惑遂與為仇讐深可傷也)¶
　　黍苗五章章四句(朱註謂此詩與大/雅崧髙相表裏)¶
　　(愚按崧髙之詩曰因是謝人以作爾庸則城謝既/取諸謝人矣而召伯復以徒御師旅往者盖新滅)¶
　　(之謝遽而動衆興役慮其生心故/以師徒協濟之亦所以彈壓之也)¶
<pb:KR1c0046_WYG_008-61a>¶
　隰桑　序曰刺幽王也小人在位君子在野思見君¶
　子盡心以事之(鄭史伯謂王棄髙明昭顯而好讒慝/暗昧惡犀角豐盈而好頑童窮固去)¶
　(和而取同是則幽王之世佞諛用事而諫臣被廢棄/在野者多矣觀末章云云詩人所思之君子必直諫)¶
　(之士在草野/不忘君者也)¶
隰桑有阿其葉有難既見君子其樂如何¶
　(毛傳興也朱註同阿隰説文云阪下隰也阿通作娿/難通作儺即娜也  那是枝葉條垂之状  下隰之)¶
　(桑枝葉搖曳喻君子在野不以/窮困為意有從容自得之貌)¶
　(愚按樂者兩人相得之謂詩人見滿朝佞諛無一可/與言者思得見在野之君子深談時事以共抒其憤)¶
<pb:KR1c0046_WYG_008-61b>¶
　(懣而為/樂也)¶
隰桑有阿其葉有沃既見君子云何不樂¶
　(沃光澤貌言如膏之沃也喻君子處約其徳益充盛/為人所利賴猶桑之能衣被斯民也  徐光啓云其)¶
　(樂如何者欲自言而非言語之所能形容也云/何不樂者欲自止而非在我之所能遏抑也)¶
隰桑有阿其葉有幽既見君子徳音孔膠¶
　(幽黒色也不幽之為言窈也葉盛而密窈然作深黒/色稀疎則  能也  言從徳出曰徳音膠固也盖昔)¶
　(聆其徳音佩服于心/固結而不能解也)¶
　(愚按徳音即下章遐不謂/矣孔膠即下章何日忘之)¶
<pb:KR1c0046_WYG_008-62a>¶
心乎愛矣遐不謂矣中心藏之何日忘之¶
　(嚴氏云心乎言由中也愛謂愛君也遐之言胡也胡/之言何也皆音之轉也遐不猶言無不也  謂猶告)¶
　(也序所謂思見君子/盡心以事君即此)¶
　(愚按遐不謂矣知無不言也言君子雖昔日以盡言/去位而其言發于忠愛字字深切時弊至今中心服)¶
　(念不置所謂徳音孔膠也此所以/欲見是人而與之深談為樂也)¶
　　隰桑四章章四句(朱子謂此喜見君子之詩/詞義大槩與菁莪相類)¶
　　(愚按孝經子曰君子之事上進思盡忠退思補過/将順其美匡救其失故上下能相親也引此詩之)¶
　　(末章云云夫進思盡忠退思補過心乎愛也将順/其美匡救其失遐不謂也則此詩所思之君子必)¶
<pb:KR1c0046_WYG_008-62b>¶
　　(為匡救主上之正士而/非尋常燕飲之賔矣)¶
　白華　序曰周人刺幽王也幽王取申女以為后又¶
　得褒姒而黜申后故下國化之以妾為妻以孽代宗¶
　而王弗能治周人為之作是詩也(按史厲王之末漦/化為𤣥黿入王後)¶
　(宫後宫童妾既齔而遭之既笄而孕無夫而生子懼/而棄之宣王之時聞檿弧箕服之謠有夫婦賣是器)¶
　(者使執而戮之逃于道而收所棄妖子以亡奔褒褒/人有罪入于王以贖罪是為褒姒  孔云厲王之末)¶
　(流彘之嵗也帝王世紀謂幽王三年嬖褒年十四是/先幽王立十一年而生其生在宣王三十六年也自)¶
　(宣王三十六年上距流彘之嵗中間共和十四年共/為五十年童妾以七嵗而齔時遭之至生女時其年)¶
<pb:KR1c0046_WYG_008-63a>¶
　(五十六矣計遭後八年始笄笄四十/二年而生作為妖異故不與人道同)¶
白華菅兮白茅束兮之子之逺俾我獨兮¶
　(毛傳興也朱註比也下同謂白華野菅也已漚為菅/  孔云漚之柔軔異其名  之菅因其在野未漚者)¶
　(為野菅也白陸氏云菅茅屬也而其華白故一曰白/華詩序曰  華孝子之潔白也  茅亦潔白詩曰白)¶
　(茅純束孔子謂茅之為物薄而用可重也職歐陽子/云言二物各有施可以並用如妻妾各有  可以並)¶
　(居曰鄭謂王之逺我欲使我獨也老而無/子  獨褒姒譖申后之子宜臼出奔申也)¶
　(愚按菅茅皆况申后逸詩云雖有絲麻不棄菅蒯雖/有姬姜不棄憔悴則菅蒯乃憔悴之比白者賛其潔)¶
　(白也束者稱其守禮也是時申后年齒已長幽/王寵新棄舊故以菅茅為况逺逺棄也獨单也)¶
<pb:KR1c0046_WYG_008-63b>¶
英英白雲露彼菅茅天步艱難之子不猶¶
　(朱註英英輕明之貌白雲水上輕清之氣/當夜而上騰者也露即其散而下降者也)¶
　(愚按上章以菅茅為况此言菅茅微物猶上承天露/而已廢處離宫恩澤不被殆菅茅之不如矣天步艱)¶
　(難謂天下將亂也猶謀也謂王不謀國事而惑邪嬖/也  天步艱雖即指日月告凶不用其行也日月君)¶
　(后之象今失其常是天步/之艱難有為之祟者也)¶
滮池北流浸彼稻田嘯歌傷懐念彼碩人¶
　(滮水流貌豐鎬之間水北流按水經注云鄗水北流/西北注與滮池合九域志云京兆府氷池名滮池)¶
　(滮北入鄗又北合渭是皆北流矣水羅氏云稻性宜/水故五穀外别設稻人之官専理  事  鄭云池水)¶
<pb:KR1c0046_WYG_008-64a>¶
　(之澤浸潤稻田使之生殖喻王/無恩意于申后滮池之不如也)¶
　(愚按白雲託興傷天澤之不被也滮池託興傷地澤/之不通也申后見廢而獨處是無天地也  嘯歌者)¶
　(既嘯而後歌所謂長歌之哀過于痛哭也傷懐者懷/思往事而自傷也此想見申后在宫之情事念者詩)¶
　(人念之也滅碩人指申后也周失申后而殞于戎衛/失莊姜而  于狄兩人所闗不小故皆以碩人稱之)¶
樵彼桑薪卬烘于煁維彼碩人實勞我心¶
　(卬我也烘燎也煁烓竈也服食家凡烹飪宜桑薪取/其火不急不慢有文武兼濟之道  煁爾雅以為烓)¶
　(孔云烓者無釡之竈其上然火謂之烘用鄭云桑薪/薪之善者宜以炊㸑今反以燎于烓竈  焰事物而)¶
　(已喻申后之反見卑賤也釡郝氏云卬與仰同漢書/卬給縣官謂仰給也以無  之竈仰桑薪以烘美材)¶
<pb:KR1c0046_WYG_008-64b>¶
　(而賤用之嫡后見棄何以異此心碩人指/后我詩人自我也念此不平而  為勞耳)¶
皷鐘于宫聲聞于外念子懆懆視我邁邁¶
　(懆懆憂貌説文云愁不伸也邁不顧也王宫中擊鐘/聲聞于外言宫閫之地四方所由觀化  之失徳不)¶
　(可掩/也)¶
　(愚按此章后不以己之失位為恨而以王之惡聲逺/播為憂故箋云此言申后之忠于王也懆懆者不忍)¶
　(忘君邁邁者絶之已甚/曰念曰視厚薄分明)¶
有鶖在梁有鶴在林維彼碩人實勞我心¶
　(鶖秃鶖也矣蘇氏云鶖鶴皆以魚為食然鶴之于鶖/清濁有間  今鶖在梁而鶴在林鶖則飽而鶴則餞)¶
<pb:KR1c0046_WYG_008-65a>¶
　(矣幽王進褒姒而黜申/后譬如養鶖而棄鶴也)¶
鴛鴦在梁戢其左翼之子無良二三其徳¶
　(鴛鴦匹偶相隨之鳥以喻王與后也/  戢歛也歛左翼者謂右掩左也)¶
　(愚按在梁承上章來因在梁有鶖而追念昔日鴛鴦/之在梁也戢翼相向雌雄之和睦宛然忽棄嘉偶而)¶
　(求别配曾烏之不如矣衛風云士也罔極二三其徳/刺夫婦之相棄背正此謂也此章専以責王使之子)¶
　(不二三其徳雖百褒姒/何能為其怨之也切矣)¶
有扁斯石履之卑兮之子之逺俾我疷兮¶
　(扁卑貌王鄭謂石乗石也周禮王行則洗乗石疏云/乗石者  所登上車之石  王起有洗乗石賦云承)¶
<pb:KR1c0046_WYG_008-65b>¶
　(玉趾以増麗拂衮衣而更妍洗列周經履合詩雅蒙/履踐也履之卑兮是倒句文法言此乗石也時得)¶
　(王之踐履而我獨無由與王相親近斯石之不如也/  疷病也説文云病不翅也猶言不止于病病之甚)¶
　(耳/)¶
　(愚按石之扁也以履之而卑謂踐履之久而扁者益/以卑也乗石以久雖卑猶不忍棄而履如故后之事)¶
　(王厯年已久寧乘石之不如而逺棄之也按竹書幽/王三年始嬖褒姒五年世子宜臼出奔申夫能出奔)¶
　(必已成人訃后之生世子當在宣王之世而王之娶/后亦已久矣故以乗石况之言其久也  首章末章)¶
　(皆代為申后之語兩我/字謂申后也與諸章異)¶
　　白華八章章四句(漢書註引此詩序幽字下有王/廢申三字謂刺幽王廢申后也)¶
<pb:KR1c0046_WYG_008-66a>¶
　　(愚按此詩為申后見廢詩人傷之而作篇中碩人/之稱詞義皆指后決非后自作也朱子謂后被黜)¶
　　(而作此詩以碩人謂幽王則古今/宫闈之詩豈皆宫中人自為之耶)¶
　緜蠻　序曰微臣刺亂也大臣不用仁心遺忘微賤¶
　不肯飲食敎載之故作是也(鄭云微臣士也幽王時/禮廢恩薄大不念小尊)¶
　(不恤卑故本/其亂而刺之)¶
　(愚按古者諸侯貢士于天子故飲食敎誨後車之載/皆先王之制也幽王時侯國不貢士士之賢者無由)¶
　(上達故作此詩追述盛時待士之禮玩道之云逺我/勞如何豈敢憚行畏不能趨諸語明傷諸侯不貢已)¶
　(無由以至/京師也)¶
<pb:KR1c0046_WYG_008-66b>¶
緜蠻黃鳥止于丘阿道之云逺我勞如何飲之食之敎¶
之誨之命彼後車謂之載之¶
　(毛傳興也朱註比也下同也毛云緜蠻小烏貌丘阿/曲阿也  緜説文云聯微  謂鳥聲之微細相連不)¶
　(絶如緜而烏語不可與人解擬以蠻也斯月令季春/勉諸侯聘名士禮賢者黃烏善鳴正在  時因以起)¶
　(興車鄭云後車倅車也即副車古諸侯貢士以己之/副  與之乗之敬愛之至也漢書髙帝下詔求賢令)¶
　(御史中執法下郡守其有意稱明徳者必/身勸為之駕是後車載士之風漢世猶存)¶
緜蠻黃鳥止于丘隅豈敢憚行畏不能趨飲之食之敎¶
之誨之命彼後車謂之載之¶
<pb:KR1c0046_WYG_008-67a>¶
　(鄭云丘隅丘角也憚難也謂豈敢憚于徒行乎畏不/能及時疾至也疾行曰趨自傷無車馬不能跋涉也)¶
緜蠻黃鳥止于丘側豈敢憚行畏不能極飲之食之敎¶
之誨之命彼後車謂之載之¶
　(鄭云丘側丘旁也恐極至也國語云齊朝駕則夕極/于魯國道之云逺  不能至其所也  古者三年一)¶
　(貢士大國三人次國二人小國一人此典廢而士之/仕進絶矣其曰畏不能趨畏不能極則不貢之失已)¶
　(見豈有諸侯貢士而/尚煩士之畏奔走乎)¶
　　緜蠻三章章八句(按序言大臣不用仁心遺忘微/賤大臣即指諸侯也不能飲食)¶
　　(之所謂不用仁心也不能敎誨/而薦揚之所謂遺忘微賤也)¶
<pb:KR1c0046_WYG_008-67b>¶
　瓠葉　序曰大夫刺幽王也上棄禮而不能行雖有¶
　牲牢饔餼不肯用也故思古人不以微薄廢禮焉(郝/氏)¶
　(云幽王日荒于酒羣臣宗族罕得進見詩人託興瓠/葉以訓恭儉瓠賤而葉兔小而首至薄也牲牢饔餼)¶
　(不用而取其至薄善誘之意弟何氏云誦頍弁之詩/旨酒嘉肴徒為羣小設而兄  甥舅不得沾其餘瀝)¶
　(分其一臠故寓言瓠兔以諷若/曰何時得被此禮乎是亦足耳)¶
幡幡瓠葉采之亨之君子有酒酌言嘗之¶
　(朱註賦也下同毛傳缺鍇幡幡瓠葉貌庶人之菜也/  君子指王也  嘗徐  云口試其味也凡臣侍食)¶
　(于君有先/嘗之禮)¶
<pb:KR1c0046_WYG_008-68a>¶
　(愚按嘗之試其味而已不敢過飲也子左傳昭公元/年趙孟叔孫豹入于鄭鄭伯兼享之  皮戒趙孟禮)¶
　(終趙孟賦瓠葉子皮遂戒穆叔且告之穆叔曰趙孟/欲一獻子其從之子皮曰敢乎穆叔曰夫人所欲也)¶
　(又何不敢乃享具五獻之籩豆于幕下趙孟/辭私于子産曰武請于冢宰矣乃用一獻)¶
有兔斯首炮之燔之君子有酒酌言獻之¶
　(朱註有兔斯首一兔也兔以首言猶數魚以尾也後/毛曰炮加火曰燔  鄭云飲酒之禮既奉酒於賔)¶
　(乃薦羞獻獻主/人酌以  賔也)¶
有兔斯首燔之炙之君子有酒酌言酢之¶
　(炕火曰炙主孔云炕舉也謂舉於火上以炙/之  客報  人曰酢賔既卒爵而酌主人也)¶
<pb:KR1c0046_WYG_008-68b>¶
有兔斯首燔之炮之君子有酒酌言醻之¶
　(醻導飲也今鄭云主人既卒酢爵又酌自飲卒爵復/酌進賔猶  俗之勸酒  孔云欲以醻賔而先自飲)¶
　(以導之其實飲訖進酒于賔乃謂之醻也行按禮主/人導飲之後賔受爵却不飲奠于席前乃  旅酬之)¶
　(禮今此一獻禮薄/當無旅酬之事)¶
　(愚按獻之酢之醻之所謂三爵也盡此三爵/而已不敢為無筭爵之飲與首章嘗之同義)¶
　　瓠葉四章章四句(朱子以為燕飲之詩郝氏謂幽/王日荒于酒詩人託興瓠葉以)¶
　　(訓恭儉/是也)¶
　漸漸之石　序曰下國刺幽王也戎狄叛之荆舒不¶
<pb:KR1c0046_WYG_008-69a>¶
　至乃命將率東征役久病在外故作是詩也(或謂幽/王東征)¶
　(之役史傳無所經見竹書紀厲王三年淮夷侵雒王/命虢公長父伐之不克是詩之作當在厲王之世)¶
　(愚按四月篇有云我日構禍是出征事也曰滔滔江/漢南國之紀非東征之實紀乎竹書紀幽王十年王)¶
　(師伐申申遷于謝界在楚/地以周視之亦東征也)¶
漸漸之石維其髙矣山川悠逺維其勞矣武人東征不¶
遑朝矣¶
　(朱註賦也下同毛傳缺截漸漸釋文作嶃嶃嶃通作/斬言石之森立状如斬  然也劉彞云漸漸之石維)¶
　(其髙矣謂所厯之路石皆亷利傷人之足割馬之蹄/不可以踐履也不獨漸漸而已其髙峻峭拔非攀援)¶
<pb:KR1c0046_WYG_008-69b>¶
　(則不可以登也間其山窮者川斷之也其川盡者山/間之也重重相  不可極不曰悠逺乎  説文云勞)¶
　(劇也鄭謂勞勞廣闊一作遼唐詩有勞勞亭畔/草言其遼逺也  遑暇也言無朝夕之暇也)¶
漸漸之石維其卒矣山川悠逺曷其没矣武人東征不¶
遑出矣¶
　(毛云卒竞也言徧厯此石也因鄭云卒者崔嵬也謂/山顛之末  沒猶盡也上章  石路阻絶不前而歎)¶
　(山川之悠逺此言既過此石而山川之悠逺仍復如/故則登厯何時而可盡也  一説沒字状深箐懸洞)¶
　(杳杳深入之意不朱註不遑/出謂但知深入  暇謀出也)¶
有豕白蹢烝涉波矣月離于畢俾滂沱矣武人東征不¶
<pb:KR1c0046_WYG_008-70a>¶
遑他矣¶
　(蹢蹄也駭爾雅亦作豴云豕四豴皆白為&KR1595;疾&KR1595;駭/同孔云  者躁疾之言白蹄名之為駭是躁  於餘)¶
　(豕矣馬毛云将久雨則豕進涉水波雨韓詩注云犬/喜雪  喜風豕喜雨  箕好風畢好  論衡云孔子)¶
　(出使子路齎雨具有傾天果大雨子路問其故孔子/曰昨暮月離于畢後日月復離畢孔子出子路請齎)¶
　(雨具孔子不聴出果無雨子路問其故孔子曰昔者/月離其隂故雨昨暮月離其陽故不雨  俾滂沱矣)¶
　(是未雨而預料其雨以為月離于畢實使之若歸咎/于月者然  嚴氏云不遑他矣對苦雨一事而言謂)¶
　(之他不遑他者愁苦極而智慮廢惟/雨是憂耳尚能講求制勝之事乎)¶
　　漸漸之石三章章六句(此詩言東征之士深入苦/雨師人扶病不暇其不能)¶
<pb:KR1c0046_WYG_008-70b>¶
　　(克敵可知郝氏謂風雨則失天時險逺則失地利/久役則失人和君不仁而好戰亡可立待矣漸漸)¶
　　(之石以下三詩悽愴/哀颯亡國之音也)¶
　苕之華　序曰大夫閔時也幽王之時西戎東夷交¶
　侵中國師旅並起因之以饑饉君子閔周室之將亡¶
　傷已逢之故作是詩也¶
苕之華芸其黄矣心之憂矣維其傷矣¶
　(毛傳與也朱註比也而毛云苕陵苕也将落則黄圖/鄭云陵苕之華紫赤  繁  本草云即今之紫葳)¶
　(經云凌霄花也則華爾雅云荂也木謂之華草謂之/榮  邢昺云木  名華月令季春桐始華是也草則)¶
<pb:KR1c0046_WYG_008-71a>¶
　(名榮月令仲夏木槿榮是也然/草亦名華鄭風隰有荷華是也)¶
　(愚按淩霄引蔓依木是藤本非草本也苕附木而生/猶王室之弱依諸侯以自立也王以無信義而失諸)¶
　(侯如花之生意將盡不能自託/于木矣當其時者惟有哀傷耳)¶
苕之華其葉青青知我如此不如無生¶
　(毛云華落葉青青然衣鄭謂華衰而葉見也有羅氏/云周室之于諸夏猶  服之有冠冕水木之  本源)¶
　(盖有深根固植之義不特以其在物上而已今苕雖/居髙在物之上然荏弱而託于物所自恃者微矣故)¶
　(見其華則為之憂傷逮其華/落而葉存則不如無生矣)¶
牂羊墳首三星在罶人可以食鮮可以飽¶
<pb:KR1c0046_WYG_008-71b>¶
　(朱註賦也劉牂羊牝羊也墳大也羊瘠則首大也羊/牂或作䍧  晝云晉文公不服羔裘君臣皆衣䍧)¶
　(䍧非美毳而競之者隨君所好也曲毛云罶曲梁也/寡婦之笱也按罶為曲梁之笱非  梁也  郝氏云)¶
　(觀諸陸産牝羊無字見墳然之大首而已觀諸水族/澤梁無禁罶中水静見三星之影而已山童水竭閭)¶
　(里蕭條饑人但得食足矣安望其飽乎光鄭云三星/在罶言不可久也喻周将亡如心星之  耀見于魚)¶
　(笱之中其/去須臾也)¶
　　苕之華三章章四句(朱子謂詩人自傷/逢周室之衰而作)¶
　　(愚按苕蔓生附木乃女寵小人之比青青者葉喻/衆小人之黨附褒姒者流因牝雞司晨以致天怒)¶
　　(人怨饑饉兵戎海内/蕭條皆女寵致之也)¶
<pb:KR1c0046_WYG_008-72a>¶
　何草不黄　序曰下國刺幽王也四夷交侵中國背¶
　叛用兵不息視民如禽獸君子憂之故作是詩也(按經/有征)¶
　(夫之語故序以用兵不息為言凡出使行役皆名曰/征不必征伐也朱子以周室將亡征役不息行者苦)¶
　(之故作/此詩)¶
何草不黄何日不行何人不將經營四方¶
　(朱註興也毛傳缺言鄭云自嵗始草生而出至歳晚/矣何草而不黄乎  草皆黄也  何日不行言嵗已)¶
　(将盡可休息矣而行猶未已此只就己一人言下句/推廣言之見行役者不獨一人所以為時事慨也)¶
何草不𤣥何人不矜哀我征夫獨為匪民¶
<pb:KR1c0046_WYG_008-72b>¶
　(王氏云草既黄而死矣歳暮之時死而復生其色既/𤣥則又改嵗矣  小明篇大夫以十二月西征中厯)¶
　(一嵗至後嵗之二月猶未得歸四月篇大夫亦以去/嵗六月征伐南國至今嵗四月猶未歸以此而推當)¶
　(時征途所見其為草之𤣥而黄者多矣其無妻曰矜/從役者皆過時不得歸故謂之矜謂失  室家之樂)¶
　(也視先王以民待民今/王  之犬馬故曰匪民)¶
匪兕匪虎率彼曠野哀我征夫朝夕不暇¶
　(陸氏云兕抵觸虎搏噬先王驅而逺之則率彼曠野/兕虎之所宜今征人如此則可哀矣  按孔子厄于)¶
　(陳蔡引此章二語亦為被人驅逐使循行於曠/野無所栖泊也  朝夕不暇猶言無朝無夕也)¶
有芃者狐率彼幽草有棧之車行彼周道¶
<pb:KR1c0046_WYG_008-73a>¶
　(説文云芃草盛貌以言狐者状其毛尾長也中棧車/役車也  鄭云狐草行草止  孔云狐本草  之獸)¶
　(故可循彼幽草人非禽獸何為行彼/周道常在野外與狐在幽草同乎)¶
　(愚按狐性善睡率彼幽草猶得止息也棧/車之士日行周道而不止是狐之不如矣)¶
　　何草不黄四章章四句(此詩與北山相表裏北山/為行役之士所作此詩為)¶
　　(行役之人所作二詩皆有經營四方之語其為同/時共事明矣禮云士乗棧車其士即此征夫所從)¶
　　(者/也)¶
　　都人士之什十篇四十三章二百句¶
　¶
<pb:KR1c0046_WYG_008-73b>¶
　¶
　¶
　¶
　¶
　¶
　¶
　¶
　田間詩學卷八¶

